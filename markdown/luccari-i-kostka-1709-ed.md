---
tags:
  - neolatina
  - Dubrovnik Q1722
  - Roma Q220
  - societas Jesu
  - drama Neolatina
  - de nostratibus
  - Joannes Luccarus Q114949297
  - Stanislaus Kostka Q203437
  - saeculum XVII
title: Joannis Luccari Stanislaus drama sacrum (1652 / 1709)
lang: lat

--- 



# Table of Contents

1.  [CLARISSIMIS, NOBILISSIMISQUE COLLEGII PTOLAEMEI ADOLESCENTIBUS, D. C. S. J. FELICITATEM.](#org8841a73)
2.  [DRAMATIS ARGVMENTVM.](#org1b3df5b)
3.  [RAINERIUS CARSUGHIUS SOCIETATIS JESU In Provinciâ Romanà PRÆPOSITUS Provincialis.](#org2e1f66e)
4.  [Imprimatur,](#org2bf1d51)
5.  [Imprimatur,](#org98db616)
6.  [ACTORES](#orga8cabd8)
7.  [STANISLAUS DRAMA.](#org841e9f6)
    1.  [PROLOGUS.](#orge7de713)
    2.  [ACTUS PRIMUS](#org3d528c1)
        1.  [SCENA PRIMA.](#orge292672)
        2.  [SCENA SECUNDA.](#org213b536)
        3.  [SCENA TERTIA.](#org8005181)
        4.  [SCENA QUARTA.](#orge6371fe)
        5.  [SCENA QUINTA.](#org8a0313d)
    3.  [ACTUS SECUNDUS](#orgdf62bfa)
        1.  [SCENA PRIMA.](#org82defdf)
        2.  [SCENA SECUNDA.](#orgfe29724)
        3.  [SCENA TERTIA.](#orgcd11826)
        4.  [SCENA QUARTA.](#org70b0e1e)
        5.  [SCENA QUINTA.](#org7f9690a)
    4.  [ACTUS TERTIUS](#org3c00167)
        1.  [SCENA PRIMA.](#org7f875ce)
        2.  [SCENA SECUNDA.](#org3be7049)
        3.  [SCENA TERTIA.](#orgc379168)
        4.  [SCENA QUARTA.](#orga55dd53)
        5.  [SCENA QUINTA.](#orgd62859c)
        6.  [SCENA SESTA.](#org08027de)

STANISLAUS KOSTKA DRAMA SACRUM.

AUTHORE P. JOANNE LUCCARO SOCIET. JESU

ROMAE, MDCCIX.

Ex officina Cajetani Zenobii Typographi, & Scalptoris Sanctiss. D. N. Clementis XI prope Sanctum IGNATIUM.

SUPERIORUM FACULTATE.


<a id="org8841a73"></a>

# CLARISSIMIS, NOBILISSIMISQUE COLLEGII PTOLAEMEI ADOLESCENTIBUS, D. C. S. J. FELICITATEM.

CUm primùm divelli à Vobis, Adoleſcentes ornatiſſimi, eamque quam, & colitis, & ornatis inclytam Nomine, atque Ingeniis Urbem linquere, valetudinis causâ debui; eâ altè Animo meo cogitatio inhæſit, ut ſi quid uſpiam occurreret, unde extare aliqua obſequii erga Vos mei ſignificatio poſset, non arriperem modo, verum etiam & amplecterer, & exoſcularer. Quid enim jucundius mihi, aut optatius accideret, qua ſi munuſculo aliquo gratiam  Vobis inirem, quos non Hetruria ſolum elegantiarum Parens optima, ſed univerſa quodammodo colit Italia, ſuſpicitque. Hæc autem cum ego mecum agitarem, opemque ad id à Familiaribus meis, & conſilium poſcerem; oblatum mihi forte fuit hoc Drama quòd vobis nuncupo, atque è rè ſore inſinuatum, ſi veſtris illud auſpiciis, meàque operà prodiret in lucem. Duo quippe erant, quæ commendare vobis donum, meumque in vos veſtraque omnia ſtudium apprime possent; alterum nimirum Dramatis argumentum : alterum Author. Nam ad primum quòd attinet, quid deniquè nobiliſſimis, pietatisque ſtudioſiſſimis Adoleſcentibus offerri opportunius poſset, quam clariſſimus quidem genere, ſed longe pietate, moribuſque clarior Adoleſcens STANISLAUS KOSTKA? in cujus nimirum ſingulari Modeſtia, generoſitate, conſtantiâ, veſtros ipſe mores, veſtras vivendi, agendique rationes dignoſcere poſsetis, tutèque diligere : Nam cum cætera, quæ in vos impenſe natura cõgesſit nominum veſtrorum decora, cum aliis etiam communia habeatis: ea tamen quæ in vos ab optimo Vitæ cultu, pietatisque ſtudio promanant, vobis profectò unis debetis; quamobrem veſtrum non eſse non poteſt quidquid illuſtre eſt, & cum pietate conjunctum. Jam verò, quod ad alterum pertinet, is Dramatis hujus eſt Author, qui cum nomine ſe ſuo tueatur ac vindicet, vobis quidem certè probabitur; quibus probari optima ſolẽt. Quis enim P. Ioannem Luccari Societatis noſtræ Virum omni bonarum artium cultu perpolitum, diùque in hoc Collegii Romani Athæneo Rethoricæ facultatis Præceptorem optimum de nomine ſaltem non noverit? Enimverò, ſi quiſquam alius, tantam ipſe eſt apud optimum quemque politioris præſertim litteraturæ ſamam, opinionemque aſsecutus, ut literariaæ Reipublicæ intereſse plurimum ſapiens quilibet judicaverit ſi aliquid ab illo exaratum typis committeretur. At quod nunc oculis creditur, etſi leve robuſtioris ingenii rudimentum eſt (vix enim trigeſimum ætatis annum Author impleverat cum hoc Drama conſcripſit) habet tamen, quibus Atticis probetur,  placeat auribus, Veneres non exiguas. Quæ quidem omnia, cum præſertim accederet hominum eruditiſſimorum ſuffragium, permoverunt me ut ab optimo ſene quocum ego verſari ſpe foleo, Drama hoc, quod vobis inſcriberem, non poſcerem modo, verùmetiam efflagitarem; & quamvis (quæ eſt ipſius modeſtia ſingularis) id ipſe, ſemel, iterum, tertio refugerit: indulſit denique precibus hoc meis; & quotidiano, quod Quintilianus ajebat, convicio ceſſit.

Vos ergo lectiſſimi juvenes, excipite eà qua ſoletis benevolentia, atque humanitate obſequii erga vos mei monumentum hoc qualecumque, atque in ipſo, & Animum in vos meum, & alacre Auctoris ingenium, & pictos affabrè Stanislai mores Sanctiſſimos, &, quod caput eſt, veſtram in Stanislaum pietatem, in Authorem, opinionem, in me comitatem probate. Valete.

Romæ ex Collegio Romano Kalendis Februarii 1709.


<a id="org1b3df5b"></a>

# DRAMATIS ARGVMENTVM.

STANISLAUS è clariſſima KOSTKÆ in Polonia ſtirpe ortus, ab ipſa Infantia pietati addictus, pietati crevit. Certus Deiparæ ope, & ſuaſu, Societati Jeſu nomen dare, dum oportunitatem implendi confilii quærit, Viennam in celeberrimam Auſtriæ Urbem cum Paulo Germano ſuo, ſtudiorum gratià à Parente miſſus eſt, & ab eodem Paulo, qui Stanislai moribus nullà tunc quidem ex parte conſentiebat, divertere apud Lutherianum Hoſpitem eſt coactus. Nihil inde tamen periculi ipſius pietati creatum; nam & hoſpitium bonis cæteroqui moribus inauſpicatum, Stanislai gloriæ ſerviit, & Hoſpes qui inficere illum Lutheriana lue, & prodromà luis voluptate omni ope tentaverat, robuſta ejuſdem modeſtia, caſtimonià, coſtantia victus, in Orthodoxorum caſtra cum Filiis ſuis, abdicato molli Vitæ cultu, migravit. Paulus verò Fratris, cùm præclaris facinoribus, tùm eximiâ in primis tolerantià permotus, meliorem ad frugem recepit ſe. Stanislaus denique qui tanta geſſit bella, dum bellum parat, clam fugã Romam verſus Cœlicolum auſpicio molitus, voti compos eſt factus inità Jeſu Societate. Hinc Dramatis argumentum habes; quam verò apte argumento Drama reſpondeat judicium penes te eſto.


<a id="org2e1f66e"></a>

# RAINERIUS CARSUGHIUS SOCIETATIS JESU In Provinciâ Romanà PRÆPOSITUS Provincialis.

CUm Drama, cui titulus: STANISLAUS KOSTKA, a P. Joanne Luccaro noſtræ Societatis Sacerdote conſcriptũ,
aliquot ejuſdem Societatis Theologi recognoverint, & in lucem edi poſse, probaverint, poteſtate nobis à Re P. Noſtro Michaele Angelo Tamburini Præpoſito Generali, ad id tradità, facultatem concedimus, ut typis mandetur, ſi ita iis, ad quos pertinet, videbitur. Cujus rei gratià, has literas, manu noſtra ſubſcriptas, & ſigillo noſtro munitas dedimus.

Romæ die 26. Januarii 1709.
Rainerius Carſughius.


<a id="org2bf1d51"></a>

# Imprimatur,

Si videbitur Reverendiſſimo Patri Magiſt. Sac. Palat. Apoſt.
Dominicus de Zaulis Epiſc. Verulanus Viceſger.

EX commiſſione Reverendiſſimi Patris Paulini Bernardinii Sac. Palatii Apoſtolici Magiſtri vidi Sacrum Drama ingeniosè, & concinnè elaboratum; cumque nihil contineat à Fide Catholica, & bonis moribus diſſonum, immò pietatem, ac elegantiam redoleat, dignum cenſeo ut typis vulgetur. Datum Romæ in Collegio D. Thomæ apud SS. Vincentium, & Anaſtaſium in Trivio die prima Februarii 1709.

Cajetanus Corazza Cler. Reg. Minorum Sacræ Theologie Lector.


<a id="org98db616"></a>

# Imprimatur,

Fr. Jo: Baptiſta Carus Magiſter, & Re verendiſs. P. Paulini Bernardinii Sac. Apoſtol. Palat. Magiſtri Socius Ord. Præd.


<a id="orga8cabd8"></a>

# ACTORES

IN PROLOGO
ESAU.
JACOB.
IN IPSO DRAMATI
B. STANISLAUS KOSTKA.
Paulus Stanislai Frater natu Major.
Nicander Conſcientiæ Moderator.
Phyletes Morum Magiſter.
Gormandus Lutheri Aſſecla.
Boemundus )
Cratillus) Gormandi Filii.
Pyraſtes Chacodæmon Juvenis formoſi ſpecie.


<a id="org841e9f6"></a>

# STANISLAUS DRAMA.


<a id="orge7de713"></a>

## PROLOGUS.

Eſau, Jacob.

<p class="verse">
<em>Eſ.</em>  ESau ferarum domitor, in fratrem fera;<br />
Pretioſus emptor ille famulatus mei,<br />
A patre natus degener, ab avo nepos;<br />
Et, quo ſuperbit noſter in pœnis dolor,<br />
Tonantis odio dignus; inviſum diem<br />
Libare rurſus cogor, & Cœlum pati,<br />
Quo fruitur hoſtis frater. Etheraeæ domus<br />
Inimica lucis ora percuſfit nitor.<br />
Juvat relabi noctis in cæcum chaos.<br />
Tenebroſa ditis antra me minùs premunt,<br />
Quàm regna fratris. Crucior infelix tuâ<br />
Jacobe gravius ſorte, quàm flammis meis.<br />
Redibo in umbras umbra: Tenarii lacus<br />
Repetam paludes; Tenarum at mecum gero.<br />
Ubique noſtrum pœna comitatur ſcelus:<br />
Ubique culpa eſt carnifex, vindex Deus.<br />
Cruciatur Eſau. Nulla ſupplicio vacant<br />
Momenta. Triſti corda pœnarum gero<br />
Foecunda ſobole. Pullulo in clades meas,<br />
Pereoque ſemper umbra, quæ perii ſemel.<br />
Neque hic malorũ cumulus:in Cœlum ſtygen<br />
Transferre cogor. Fratris æternum decus<br />
Me torquet, & me laniat. Est Jacob mihi<br />
Cerberus, Erynnis, Hydra, Gorgoneum caput.<br />
Ille mihi puero prælium indixit puer.<br />
Palaeſtra matris uterus ambobus fuit:<br />
Utinam ſuiſſet tumulus. Ego primas tuli.<br />
Extorſit ille jura primatus dolo,<br />
Fratremque luſit: dona præripuĩt Patris,<br />
Præripuit inſuper aſtra, præripuit Deum.<br />
Sed fugiat ipſe noxias Eſau manus.<br />
Non fugiet unquam quiſquis: infenſum ſibi,<br />
Nocuumque, rectus ipſe, & innocuus potest<br />
Sentire fratrem. Clara Choſtcarum domus.<br />
Ferax Dynaſtis, grande Sarmatiæ decus<br />
Viget aucta geminis fratribus, diſpar movet<br />
Utriuſque mentem cura; quodque alter fugit,<br />
Sectatur alter: ſtudia diverſos trahunt:<br />
Me major æmulatur; at fratrem minor:<br />
Illum voluptas laxat; hunc frœnat pudor,<br />
Ibo ibo in odia Fratrum, & antiquum novo<br />
Cumulabo ſcelere crimen, inveni viam,<br />
Qua fratris oculos vulnerem: hac pergat furor;<br />
Hac vincat Eſau. Fratris in pœnas ruat<br />
Major minoris: plectat inſontem Reus:<br />
Iniquus Æquum vexet, exagitet, premat.<br />
Sed heu quid ignes inter obrigui gelu?<br />
Quis me repente civis Aſtrorum ſugat ?<br />
Jacobus eſt: incœpta diſſolvet mea,<br />
Dehiſce tellus, fratris aſpectum horreo.<br />
<em>Jac.</em> Delapſus aula pacis, & Divum domo (a)<sup><a id="fnr.1" class="footref" href="#fn.1" role="doc-backlink">1</a></sup><br />
Fœcundus Iſraël, atavus infantis Dei,<br />
Regumque felix genitor huc pacem Fero.<br />
Patuere fratris odia & audaces doli.<br />
Teneo quid intus agitet alieni otii<br />
Faſtidioſus Animus, & quantam ſtruat<br />
Choſtchis ruinam. Nota fraus, nota eſt manus.<br />
Libet ire contra: facibus eripiam tuis<br />
Devota Cœlo capita Fraternus furor.<br />
Fratres tuebor Sarmatas. Pauli manu<br />
Choſtchæ minoris eruam innocuum caput,<br />
Profugumque Juvenem ducam ad optatos lares,<br />
Ubi vota cordis expleat Jeſu comes,<br />
Dapibuſque ſacris frugis æternæ ſatur<br />
Proludat aſtris. Paulus interea truces<br />
Deponet æſtus mentis, & fratrem induet,<br />
Cœli repente victima, & victor ſtygis.<br />
Meam ergo referet fuga Stanislai fugam;<br />
At Paulus Eſau ſtabile non refert ſcelus.<br />
I nunc fuperbe livor, & fratrem feri.<br />
</p>


<a id="org3d528c1"></a>

## ACTUS PRIMUS


<a id="orge292672"></a>

### SCENA PRIMA.

Gormandus Luteri aſſecla, Boemundus, Cratillus Gormandi filii.

<p class="verse">
<em>Gor.</em> Roſeum ſepultis nunciat terris diem<br />
Criſtata volucris fluctibus erythræ caput<br />
Promente Phœbo. Membra deſtituit ſopor,<br />
Repetitque terras dura curarum Cohors.<br />
Vos uſque ſomnus urget, & nunquam ſatis<br />
Excutitis oculis noctem. Inofſfenſos refert<br />
Difficilè greſſus arduam quiſquis terit<br />
Sopore gravidus orbitam, & qui amat moras,<br />
Divina cum res agitur, hic nunquam eſt vigil.<br />
<em>Bo.</em> Quorſum iſta genitor? Fare cur nondum tibi<br />
Vigiles videmur? Noſtra quę tandem eſt mora?<br />
Divina quæ res agitur? In aperto eſt nihil.<br />
<em>Gor.</em> Luterus aptam ſtravit ad ſuperos viam,<br />
Et quod reliquit ipſe doctrinæ Jubar<br />
Divina res eſt. <em>Crat.</em> Nemo id in dubium vocet.<br />
<em>Gor.</em> At vos vocatis <em>Crat.</em> Abſit. Eſt præceps ſalus,<br />
Religio cum vacillat. <em>Bo.</em> Æternum perit<br />
Quicumque veri ſemitam ignavus premat.<br />
<em>Gor.</em> Vos premitis ignavi. Peregrinus puer (a)<sup><a id="fnr.2" class="footref" href="#fn.2" role="doc-backlink">2</a></sup><br />
Cum Fratre adulto Sarmatum Algenti ſolo<br />
Deductus huc, ut noſtis, & nuper mihi<br />
Alite ſiniſtro junctus hoſpitio, palam<br />
Sacra execratur placita, quæ prompſit pio<br />
Luterus ore. Jamque relligio viget<br />
Romana noſtris laribus, & ſerpit lues,<br />
Spectante me. Quid agimus ? haud ſemel fuit<br />
Levis favilla ſpreta multorum rogus.<br />
Tam grave, priuſquam robore augeſcat, malum<br />
Opprimite, nam, ſi creſcat, heu quantam dabit<br />
Segetem dolorum! Jura, Juſtitiam, Fidem<br />
Romanus ille morbus in peſtem trahit.<br />
Ego jam ſeniles fronte contraxi notas,<br />
Genibuſque titubo ſarcina annorum gravis.<br />
Ingenia Juvenum facilè non flectit ſenex.<br />
Horret Juventus capitis effœti nives,<br />
Vos, o ſenectæ dulce præſidium meæ, (a)<sup><a id="fnr.3" class="footref" href="#fn.3" role="doc-backlink">3</a></sup><br />
Vos junioris advenæ blandis modis<br />
Capere poteſtis pectus errorum tenax.<br />
Suadela dulcis unicè hunc petat ſcopum,<br />
Et blandientis oris huc tendat lepos,<br />
Ut infulato Præſidi obſtrictam novæ<br />
Babylonis (utique nomen hoc Romam decet)<br />
Malefidus hic Polonus excutiat fidem,<br />
Avidoque totum corde luterum bibat. (b)<sup><a id="fnr.4" class="footref" href="#fn.4" role="doc-backlink">4</a></sup><br />
<em>Bo.</em> Quæ prima Juvenis mente religio ſtetit<br />
Perſiſtet hæc extrema. Vix longus labor<br />
Evertit id, quod longa duravit dies.<br />
Cra. Non ſic profundi ſtirpe multiplici occupat<br />
Annoſa quærcus fertile ingenium ſoli;<br />
Non ſic adhæret corpori innatus vigor,<br />
Animoque corpus, hominis ut mente inſident<br />
Cum lacte matris hauſta majorum ſacra,<br />
Sint penitus execranda. Nil tenacius<br />
Humana retinent corda, quàm ſuperis fidem<br />
Semel obligatam. Pace jam dicam tua,<br />
Juſſo facinori genitor haud ſumus pares.<br />
<em>Gor.</em> Eſt ſcilicet grande facinus, & ingens labor<br />
Puerile pectus vincere. <em>Crat.</em> Haud ſecus reor.<br />
Pueros religio Patria Gygantes facit.<br />
<em>Gor.</em> Faciat. Gygantum capita proſternit Deus.<br />
<em>Crat.</em> Qui nempè pueri ſarmatæ votis favet.<br />
<em>Gor.</em> Erras Cratille. Vota fortunat Deus<br />
Luterianæ ſobolis. Infanda, horrida,<br />
Impia Tridenti jura, deliri ſenes<br />
Quæ ſomniarunt, odit Aſtrorum potens<br />
Dominator. <em>Crat.</em> Et nos odimus Hic hoſpes tamen<br />
Quæ jura dictis aſtruit, factis probat.<br />
<em>Gor.</em> Improba probare facta jus nullum queunt.<br />
<em>Crat.</em> Ratione quod fit improbum vocas Pater?<br />
<em>Gor.</em> Sacra Vaticanæ legis, & Romæ fides<br />
Ratione non probantur. <em>Crat.</em> Et tamen vigent.<br />
Quippè rationi conſona, in ſpeciem licet<br />
Adverſa. Sed quam ſola, quæ falli poteſt,<br />
Humana ratio firmat, Infirma eſt fides.<br />
Religio Romula jactat Auctorem Deum.<br />
Ab Homine noſtra originẽ, & vitam trahit. (a)<sup><a id="fnr.5" class="footref" href="#fn.5" role="doc-backlink">5</a></sup><br />
<em>Gor.</em> Allucinaris nate. Noſtra nititur<br />
Puris ſacratæ paginæ verbis fides,<br />
Quæ prompſit is, qui fallere haud poteſt Deus.<br />
Nos illa rectè accipimus, ut ſonant; malè<br />
Torquent Latini, & litteram occidunt, metu,<br />
Ne à littera occidantur. O præpoſteræ<br />
Stolidum timorem gentis! O dirum nefas<br />
Cenſere vitæ à pabulo exitium trahi!<br />
Jam quæ corona triplici inflatus jubet<br />
Romæ Tyrannus dogmata à cunctis coli,<br />
Recipique ceu Divina Chriſtiadum plagis,<br />
Ex parte magna parta ab hominibus nihil<br />
Cœleſte ſapiunt. Noſter his meritò fidem<br />
Luterus abrogavit, hæc nugas vocans. (a)<sup><a id="fnr.6" class="footref" href="#fn.6" role="doc-backlink">6</a></sup><br />
Vir ille porrò Saxonum æternum decus,<br />
Mentem ſuperno Flamine imbutus, novum,<br />
Cœloque fidum peperit in terris gregem,<br />
Ab Impiorum genere Secernens pios.<br />
His nullus angit corda venturæ timor<br />
Poſt fata ſortis. Aſtra jam tenent manu. (b)<sup><a id="fnr.7" class="footref" href="#fn.7" role="doc-backlink">7</a></sup><br />
Ea namque nullis debita operibus rati,<br />
Fidei ſed uni pervia, expertes metu,<br />
Vacuique curis aureos ducunt dies.<br />
<em>Crat.</em> Utcumque ſe res habeat, haud moror Pater<br />
Mihi Imperare, ut vocibus credam tuis.<br />
Luterianas flectere ad partes tamen<br />
Nec fratris hujus, verba nec poterunt mea<br />
Choſtcham minorem. Pectus in patria gerit<br />
Fide obſtinatum. Noſter incaſſum labor<br />
Fundetur, & pro laude ludibrium feret.<br />
<em>Bo.</em> Deſiſte Frater Patris Imperio decet<br />
Parere natos, arduum quamvis opus<br />
Imperet: inauſum pectore animoſo nihil<br />
Relinque, Patris proſperè ut votum cadat.<br />
<em>Crat.</em> Surdo Canemus fabulam. Immotus puer<br />
Nos ad Latina potius adducet ſacra,<br />
Quàm noſtra prono pectore admittat. Rogo,<br />
Majus aliundè robur ut quæras, mihi<br />
Nulla ſuperandi Sarmatæ conſtat via (c)<sup><a id="fnr.8" class="footref" href="#fn.8" role="doc-backlink">8</a></sup><br />
<em>Gor.</em> Viam docebo. Corda nil citius domat,<br />
Sectæque noſtræ ad Caſtra facilius trahit<br />
Quàm vita mollis. Fœda quod morbi lues jus,<br />
Quod Sæva Martis ira, quod conſtans labor,<br />
Quod concitatæ plebis indomitus furor,<br />
Quod ipſe mortis horridæ haud poteſt rigor<br />
Frangere, voluptas frangit. Hęc validos Duces,<br />
Procereſque Celſos, quodque mireris magis,<br />
Rigida olentes jura Clauſtrorum Viros<br />
Vi præpotente vicit. Hæc illos gravi<br />
Preſſa Laterani præſulis Tyrannide<br />
Solvere coẽgit colla, & ejus vindicem,<br />
Poſita priori mente, Luterum ſequi.<br />
Hac eſt petendus Advena. <em>Crat.</em> Inventũ ſagax<br />
Amplector alacris Nempè blanditiis potens (a)<sup><a id="fnr.9" class="footref" href="#fn.9" role="doc-backlink">9</a></sup><br />
Omnia voluptas vincit Hæc placet via,<br />
Per quam trahendum Sarmatam ad noſtrũ gregem<br />
Et amovendum à Romula oſtendis fide,<br />
Nam captioſis mollis illecebræ plagis<br />
Juventus, utpotè lubrica. in primis patet,<br />
Fideſque Vaticana non aliter poteſt,<br />
Quàm blanda per ſolatia in cladem trahi.<br />
<em>Gor.</em> Sapis Cratille. <em>Crat.</em> Corda ſed Pauli prius<br />
Tentanda judico. <em>Gor.</em> Stanislai pete<br />
Pectora. Pudoris Paulus excuſſit Jugum,<br />
Jam jamque noſter eſt: voluptatem colit.<br />
<em>Crat</em> Patris exequamur juſſa Boẽmunde ocyus.<br />
<em>Bo.</em> Mos tibi geretur genitor. Imbellis Puer<br />
Manus catenis mollibus victas dabit.<br />
<em>Gor.</em> Abite celeres. Facinus haud patitur moras.<br />
</p>


<a id="org213b536"></a>

### SCENA SECUNDA.

Gormandus, Chacodæmon voluptatis Inſtinctor ſub forma Juvenis.

<p class="verse">
<em>Gor.</em> Pars ſceleris eſt peracta, non totum ſcelus.<br />
Perge anime, & aliquid Fraude vulgari altius<br />
Meditare. Caſtę pertinax mentis pudor,<br />
Animique vis invicta puerorum dolis<br />
Non facilè ſuccumbet. Stanislaum nequit<br />
Juvenilis aſtus flectere ingenii, nequit (a)<sup><a id="fnr.10" class="footref" href="#fn.10" role="doc-backlink">10</a></sup><br />
Flectere ſenilis. Fraudis inſuetæ via.<br />
Graſſabor audax. Dexteram haud rudem affero<br />
In damna, ſtygii miles emeritus ducis.<br />
Theſſalica novi carmina, & quidquid fovet<br />
Dirum, execrandum, peſtilens, atrox, ſerum<br />
Jolcos, & Iberia venenorum ferax,<br />
Verſare magicum turbinem, infernum chaos<br />
Triſti ciere cantu, avernales aquas<br />
Spargere, rubetæ Sanguine Draconis Jecur<br />
Miſcere didici. Manibus haud ſemel meis<br />
Eſt de Sepulcris caprificus eruta,<br />
Et mortuorum fuſus in pateras cinis,<br />
Arbiria ut hominum verterem ad nutus meos.<br />
Hæc hæc malorum virga facinorum artifex,<br />
Duri ſatelles Imperj eſt teſtis meæ<br />
Opulenta fraudis: hàc vel invitum traham<br />
Ad vota Juvenem. Namque tergeminia humum<br />
Si cingat orbibus, illico erumpet malus<br />
Acheronte ab imò turpis illecebræ parens.<br />
Illum pudori Sarmata opponam tuo. (b)<sup><a id="fnr.11" class="footref" href="#fn.11" role="doc-backlink">11</a></sup><br />
Age virga quid cunctare? ter in Orbem ambula;<br />
Ter quate cita ſolum, ſordidumq; ab inferis (c)<sup><a id="fnr.12" class="footref" href="#fn.12" role="doc-backlink">12</a></sup><br />
Libidinoſae tabis auctorem excita,<br />
Huc o pudicæ mentis hoſtis pertinax,<br />
Tyranne blande cordium, cupidinis<br />
Pravi repertor, ſæve dedecorum Faber,<br />
Doloſa Syren, callide pudoris latro,<br />
Huc concitatos Tartaro greſſus move,<br />
Sed quæ ora fingis exhibe, non quæ geris.<br />
Deformis es, cruentus, immitis ferox,<br />
Ego te venuſtum, blandulum, mitem volo.<br />
Dediſce naturam, oris inimici exue<br />
Fœda ſimulacra, fraudibus & aptam tuis<br />
Mollire frontem. Pinge Juvenili genas<br />
Flore, rubicundus niteat in vultu color,<br />
Frontem ſerenet purpura, oculorum vigor<br />
Certet pyropis. fluitet in labris lepos;<br />
Mentire ephœbum impuberem, quales fovet<br />
Vienenſis aula plurimos, gravius nocent<br />
Quæ blandienti tela vibrantur manu.<br />
Jam quid moraris? rumpe tenebroſam ſpecum.<br />
Gormandus imperat, Erebo notum caput.<br />
<em>Chac.</em> Adſum pudoris helluo, & mundi lues, (a)<sup><a id="fnr.13" class="footref" href="#fn.13" role="doc-backlink">13</a></sup><br />
Cujus ſuperbis turba mortalis flagrat<br />
Exuſta facibus, corda cui Regum litant,<br />
Cui ſpontè faſces Cæſares curuant ſuos.<br />
Quid imperat Gormandus? <em>Gor.</em> Ignibus tuis<br />
Inimicus ignis tecta populatur mea,<br />
Luteri & intra parietes viget pudor,<br />
Fideſque Romula. Cauſa præſentis mali<br />
Eſt mihi Polonus hoſpes, ex geminis minor<br />
De ſtirpe Regum fratribus. Choſtcas vocant<br />
Ille ille tumidus nivibus incedens ſuis<br />
De te triumphat, & ſuperbifico pede<br />
Tua tela calcat victor: Ah tantum probrum<br />
Depelle. Vinci pudeat imbelli manu,<br />
Quem fulminante dextera victum pudet.<br />
<em>Chac.</em> Impunè nemo tela contempſit mea.<br />
Habet hoc voluptas mollis, ut majus trahat (b)<sup><a id="fnr.14" class="footref" href="#fn.14" role="doc-backlink">14</a></sup><br />
E cæde robur. Vulnere haud ullo perit<br />
Hæc Excetra novis uſque capitibus ferax.<br />
In homine tamdiù voluptati eſt locus,<br />
Vitalis auræ ſpiritum donec bibit.<br />
Meo Gygantes capita ſubjiciunt Jugo:<br />
Mihi ſervit orbis. Noſtra vitarit ſemel<br />
Polonus iſte tela, non ſemper dolos<br />
Fugiet latentes <em>Gor.</em> Perge, te comitem meis (a)<sup><a id="fnr.15" class="footref" href="#fn.15" role="doc-backlink">15</a></sup><br />
Adjunge natis. Funde pellacem ſonum,<br />
Et blanda ab ore verba verſuto fluant.<br />
Incumbe naſtus\*?\* undique, atq; omnem explica<br />
Turbam leporum. Regna ſarmati petit<br />
Fraus iſta. Nam Luterus hac Serpens via<br />
In ſruſta grande Teutonum imperium ſcidit.<br />
<em>Chac.</em> Bene ominaris. Regna nil citius ſecat,<br />
Quàm ſecta diſcors. <em>Gor.</em> Perge jam bellũ vocat.<br />
</p>


<a id="org8005181"></a>

### SCENA TERTIA.

Paulus, Stanislaus, Phyletes Magiſter morum.

<p class="verse">
<em>Pa.</em> Pomifer amęnos retulit autumnus dies, (b)<sup><a id="fnr.16" class="footref" href="#fn.16" role="doc-backlink">16</a></sup><br />
Qui noſtra tandem colla Palladio jugo<br />
Gravata recreent. Corda jam curis levet<br />
Libera Juventus. Nulla luminibus fugent<br />
Reducem ſoporem ſtudia. Certatum ſatis<br />
Eſt erudito in pulvere, & ſudoribus<br />
Sat paginæ maduere. Sollicitam Diu<br />
Frontem explicemus, & minervalem procul<br />
Curam exigamus. Proterit dies diem,<br />
Tumulatur annus, priſtinos bruma imminens<br />
Referet labores. Ergo dum tempus favet;<br />
Pomona dum luxuriat, arbores replens (c)<sup><a id="fnr.17" class="footref" href="#fn.17" role="doc-backlink">17</a></sup><br />
Nemus omne ſœtu; & languido arentem ſinu<br />
Permulcet auræ grata temperies humum,<br />
Reficitque lentus humor irrigui Jovis.<br />
Arcente flemmas torridi Erigone canis;<br />
Dum geſtientis inſolens amœnitas<br />
Telluris, & benignus aſtrorum nitor<br />
Jucunda nos allectat ad ſolatia.<br />
Servire genio libeat, & donis frui<br />
Ætatis, & naturæ . In Auguſto foro (a)<sup><a id="fnr.18" class="footref" href="#fn.18" role="doc-backlink">18</a></sup><br />
Levis hiſtrionum turba , permiſti ſenes<br />
Juvenibus hodiè ludicri ad populum dabunt<br />
Scenam Theatri. Læta ludentum cohors<br />
Luctum cothurno amabilem, ſocco jocum<br />
Hilarem ciebit, exprimens rerum vices,<br />
Hominumque mores. Edet argutum melos<br />
Chorus, agilique tundet Orcheſtram pede,<br />
Modulante plectri murmure effuſos gradus.<br />
Par eſt, ut illuc noſtra referatur quies, (b)<sup><a id="fnr.19" class="footref" href="#fn.19" role="doc-backlink">19</a></sup><br />
Quo tota certatim unda popularis fluet.<br />
<em>Sta.</em> Falle otium frater alibi, & mentem exue:<br />
Tulit in Theatris ſæpè naufragium pudor.<br />
Ad ſacra potius templa vertamus gradus,<br />
Ubi ritè regnat cereas inter faces<br />
Parvæ ſub orbe cereris incluſus Deus.<br />
Is noſtra melius otia excipiet locus.<br />
<em>Pa.</em> Quid uſque perſtas durus, intractabilis<br />
Optata votis ludere adverſis mea? (c)<sup><a id="fnr.20" class="footref" href="#fn.20" role="doc-backlink">20</a></sup><br />
Patent in horas templa; non tamen patent<br />
Theatra in horas. Ludicra quotannis ſemel<br />
Spectacula celebrantur auguſto in foro,<br />
Queis deſtinatur lucis hodiernę jubar.<br />
<em>Sta.</em> Lucis hodiernæ deſtino templis jubar. (d)<sup><a id="fnr.21" class="footref" href="#fn.21" role="doc-backlink">21</a></sup><br />
<em>Pa.</em> Qui neſcit uti, dum licet, vitæ bonis.<br />
Is ante mortem moritur. <em>Sta.</em> O dictum benè!<br />
Placet ante mortem occumbere, ut nunquam occidam.<br />
Non ſæva mortis tela properãtis\*?\* pavet<br />
Quicumque vivus fata prævertit ſua,<br />
Periitque Mundo ſpontè, ne pereat Deo.<br />
<em>Pa.</em> Tu morere, ſi mors placuit, & vivus tuo<br />
Prolude tumulo, Libera, & ſelix meo<br />
Arridet animo vita. Stultitiæ eſt genus<br />
Felicitate nolle, ſi poſſis. frui. (a)<sup><a id="fnr.22" class="footref" href="#fn.22" role="doc-backlink">22</a></sup><br />
<em>Sta.</em> Felicitas eſt Animus à labe integer.<br />
<em>Pa.</em> Felicitas eſt liberæ mentis vigor.<br />
<em>Sta.</em> Qui ſibi ſcit imperare liberum puto.<br />
<em>Pa.</em> Violenta qui ſibi imperat, ſervit ſuæ<br />
Acerbitati, fitque per pœnas miſer.<br />
<em>Sta.</em> His vera pœnis conſtat in terris quies.<br />
Emiturque in axe palma, quæ ſemper viret.<br />
Laborioſis uſque muneribus patet<br />
Superna, quæ vim patitur, aſtrorum domus<br />
Animoſque ſegnes arcet. <em>Pa.</em> Hæc à triſtibus<br />
Sata cœnobitis dogmata ſequantur ſenes,<br />
Florem Juventæ dedecent: curas graves,<br />
Omnemque noſtræ renuit ætatis tenor<br />
Auſteritatis tetricæ acrimoniam.<br />
<em>Sta.</em> Virtute Juvenes indigent æquè ac ſenes,<br />
Laudemque Senio ſtrenua juventus parit.<br />
Quod quiſque didicit Juvenis, id retinet ſenex.<br />
<em>Pa.</em> Curare quid retineat annoſum caput,<br />
Jumque Libitinæ proximum eſt vanus labor.<br />
Præſentis horæ capere nos donum decet;<br />
Et ad theatra tendere hoc juvat die.<br />
<em>Sta.</em> Perennis ęvi quærere inſtanter bona,<br />
Et hoc adire templa nos juvat die.<br />
Damnum è theatris trahitur, è templis lucrum.<br />
<em>Pa.</em> Jam parce verbis, quæque germanus jubet<br />
Ætate major, ſequere germanus minor.<br />
<em>Sta.</em> Si recta frater imperes major, ſequar.<br />
<em>Pa.</em> Jucunda major impero. <em>Sta.</em> Vetat Deus.<br />
<em>Pa.</em> Mortalium vis facere tortorem Deum?<br />
<em>Sta.</em> Eſt ille tortor mitis, & nocua ſecans<br />
Chirurgi ad inſtar ulcera, ægrotis opem<br />
Accelerat animis, quoſque ab hominibus premi<br />
Sinit, & acerbæ ſortis aſſiduis quati.<br />
Pulſibus, amicè recreat; atque inopum bibit<br />
Miſerante fletus ore. <em>Pa.</em> Rumpamus moras.<br />
Certum eſt theatra petere: præcedam prior.<br />
Iſtum Phyleta vel reluctantem trahe.<br />
<em>Phyl.</em> Animum coẽrce Paule, quæ frater monet,<br />
Meliora velut, & conſona ambobus probo.<br />
Plerumque ſcenica pompa nil ſanum parit.<br />
Blanditur oculis illa; ſed mentem gravi<br />
Percellit ictu; quippè dum vafer mala<br />
Imitatur Hiſtrio crimina, in crimen trahit<br />
Spectantis animum. Quiſquis alienum exprimit<br />
Quocumnque nomine vitium, errare is docet.<br />
<em>Pa.</em> Canis iſta ſurdis auribus. Pergam. Vale (a)<sup><a id="fnr.23" class="footref" href="#fn.23" role="doc-backlink">23</a></sup><br />
<em>Phyl.</em> Ah Paule Paule comprime ferocem impetum<br />
Fugit ſagittæ more. Fugientem ſequar, (b)<sup><a id="fnr.24" class="footref" href="#fn.24" role="doc-backlink">24</a></sup><br />
Ne fortè ſibi relictus in præceps ruat.<br />
</p>


<a id="orge6371fe"></a>

### SCENA QUARTA.

Stanislaus, Boemundus, Cratillus.

<p class="verse">
<em>Sta.</em> ABiere: nemo eſt. Solus ęrumnas meas (c)<sup><a id="fnr.25" class="footref" href="#fn.25" role="doc-backlink">25</a></sup><br />
Mecum ipſe recolam Parce ſi tecum querat<br />
Jeſu\*?\* meorum meta votorum ultima.<br />
Cur frater à me pectus alienum gerit?<br />
Cur me pudori cogit infenſos lares<br />
Colere, ubi turpis habitat errorum lues?<br />
Sed alacris æquo perfero hæc animo mala,<br />
Et acriorem cupio preſſuram pati,<br />
Tenaciori vinculo ut jungar tibi<br />
Ardor pudici pectoris, amantum quies.<br />
<em>Bo.</em> Cratille noſtris auſibus caſus dedit<br />
Tempus, locumque idoneum, utendum artibus:<br />
En ſolus eſt. <em>Sta.</em> Meas quis abrumpit preces?<br />
Boëmundus, & Cratillus huc tendunt gradus.<br />
<em>Bo.</em> Salve ó Lechiadum palmes illuſtris ducum.<br />
<em>Crat.</em> Salve propago Principum, quos viſtula<br />
Veneratur, Iſtro & Æmulus Boriſthenes.<br />
<em>Sta.</em> Salvete vos quoque Juvenes: quorſum pedes<br />
Huc ferre placuit? Fronte quid curis gravem<br />
Præfertis animum? Num quid adverſum accidit?<br />
<em>Bo.</em> Tuæ ſalutis cura ſollicitam tenet<br />
Utriuſque mentem. <em>Sta.</em> Miror id monſtri. Meæ<br />
Salutis avidos veſtra nil movet ſalus?<br />
<em>Bo.</em> Movet. Sed animus noſter in gremio ſedet<br />
Placidæ quietis, noſque naturam ducem (a)<sup><a id="fnr.26" class="footref" href="#fn.26" role="doc-backlink">26</a></sup><br />
Sectamur; & quos volucris annorum rota<br />
Involuet, inter lucra numeramus dies.<br />
Fruimur Juventæ flore, dum vernant genæ,<br />
Moroſa donec fronte canities abeſt.<br />
Tù tibi rebellis optimum vitæ ſinis<br />
Effluere tempus. Nulla te mulcet quies.<br />
Oculis ſoporem denegas, ori dapem:<br />
Humeros flagello, latera dentato petis,<br />
Repetiſque ferro. Siſte violentum impetum;<br />
Placare naturæ, voluptati lita.<br />
<em>Sta.</em> Levis hæc voluptas vulnus infligit grave.<br />
Volat illa vento citior, at vulnus fibras (b)<sup><a id="fnr.27" class="footref" href="#fn.27" role="doc-backlink">27</a></sup><br />
Agit altè in imo pectore, nec unquam ſatis<br />
Aboletur: hinc reſidua perpetuò manet<br />
Veluti cicatrix labis infauſtæ nota.<br />
Morari in una ſede virgineus pudor<br />
Nequit, & voluptas. Mollia pudorem fugant,<br />
Pelluntque blandimenta, queis animos nocens<br />
Cupido lactat. Illa deficiunt brevi:<br />
Pudoris at vis nulla jacturam poteſt<br />
Reparare. Semel hic perditus nunquam redit<br />
<em>Crat.</em> Nihil opus eſt, ut redeat humanæ ferox<br />
Pudor iſte mentis carnifex: procul trucem<br />
Abige Tyrannum corde. Si quoquam ferax<br />
Eſſet voluptas vulnere, haud illi ſacer<br />
Dediſſet operam liberi ductor gregis<br />
Luterus, animum ſolve. Genialis joci<br />
Ingredere caſtra. Sequere Luterum Ducem.<br />
<em>Sta.</em> Deteſtor, horreo, abdico, ejuro, execror<br />
Sonum nefandi nominis Chriſtum ſequar.<br />
Laborioſa Chriſtus inceſſit via.<br />
Divina rigidum membra ſulcavit flagrum: (a)<sup><a id="fnr.28" class="footref" href="#fn.28" role="doc-backlink">28</a></sup><br />
Pupugit decoram textilis frontem dolor:<br />
Sacri cruorem pectoris mucro bibit,<br />
Fixitque gemina cuſpis extenſas manus.<br />
Quàm vera narrat! <em>Cr.</em> Vera. Nil horum negat<br />
Luterus. <em>Sta.</em> Ergo cur voluptatem docet (b)<sup><a id="fnr.29" class="footref" href="#fn.29" role="doc-backlink">29</a></sup><br />
Alter Epicurus, & alter in terris Mames?<br />
Cur impudicæ Cypridi addictus fovet<br />
Alimenta luxus fœda & impuras faces?<br />
Sibi non cohæret nebulo. Nam pugnant ſimul<br />
Triplici fateri cuſpide affixum Cruci<br />
Humanæ amictu carnis indutum Deum;<br />
Perque repetita pocula, & opimas dapes<br />
Et per pudenda mille dedecorum probra<br />
Turpem ſalaci pectore erycinam ſequi.<br />
Novus iſte doctor, & ſimul nefarius<br />
Veterator, & corruptor in cauſa gravi<br />
Prævaricatur: Nempè quam ſummus palam,<br />
Et ſuaſit, & ſuſtinuit aſtrorum ſator<br />
Commendat ore, damnat operibus Crucem-<br />
</p>


<a id="org8a0313d"></a>

### SCENA QUINTA.

Chacodæmon voluptatis inſtinctor Boëmundus, Cratillus, Stanislaus.

<p class="verse">
<em>Chac.</em>  FElix nimium qui præcipitis<br />
Memor ætatis molles inter (a)<sup><a id="fnr.30" class="footref" href="#fn.30" role="doc-backlink">30</a></sup><br />
Vitæ illecebras dulcia carpit<br />
Poma Juventæ , nec ſollicito<br />
Pectore curas turbidus haurit,<br />
Nec per dubium virtutis iter<br />
Vagus ambiguis greſſibus errat.<br />
Ævo celeri truditur ævum,<br />
Lapſa nec iterum ſæcla recurrunt.<br />
Nunquam præſens hora reduxit<br />
Quidquid fugiens perdidit ætas.<br />
Ducite juvenes hilares annos,<br />
Et jucundæ præmia vitæ,<br />
Dum benè comptis crinibus aurum,<br />
Dum roſa viridi ſronte ſuperbit.<br />
Pereat quiſquis mente ſevera<br />
Tenerum vitæ ſpernit aprilem,<br />
<em>Bo.</em> Audin ſodalis? Verba non hominem ſonant.<br />
<em>Crat.</em> Nos quidquid ante diximus ratum facit (b)<sup><a id="fnr.31" class="footref" href="#fn.31" role="doc-backlink">31</a></sup><br />
Ephœbus ille Vocis, & vultus notæ<br />
Superi fatentur eſſe Phonaſcum chori.<br />
<em>Sta.</em> Erebi ſtolata peſtis in labris natat<br />
Pueri procacis. Fictus in vultu eſt lepos. (c)<sup><a id="fnr.32" class="footref" href="#fn.32" role="doc-backlink">32</a></sup><br />
Stygium faterer incolam, humanam niſi<br />
Frontem reſerret: Quiſquis eſt, fœdum gerit<br />
Fallaci in ore virus, & gravidum dolis<br />
Eructat Acheronta. Fugite latentem luem. (a)<sup><a id="fnr.33" class="footref" href="#fn.33" role="doc-backlink">33</a></sup><br />
Fugite veneno per litam Circes dapem.<br />
<em>Chac.</em> Cur alterno morem in Salium<br />
Non pulſantur cava ſaxa pede? (b)<sup><a id="fnr.34" class="footref" href="#fn.34" role="doc-backlink">34</a></sup><br />
Cur vocalis grata metalli<br />
Flamina ceſſant ? Cur dulciſonæ<br />
Murmura vocis non ingeminat<br />
Feſtiva Chelyvs ? Due\*!\* age cantus,<br />
Due\*!\* age choreas læta juventus.<br />
Voluant vigiles pectore curas,<br />
Quibus ætatis glacialis hyems<br />
Nive multiplici tempora ſparſit.<br />
Vos nectarei dona Lyei<br />
Plenis juvenes haurite Scyphis:<br />
Vos bis tyrio murice tinctas<br />
Sumite lanas: Vos in viridi<br />
Prato apricos carpite flores.<br />
<em>Bo.</em> O dulce murmur! Flectere Hircanas poteſt (c)<sup><a id="fnr.35" class="footref" href="#fn.35" role="doc-backlink">35</a></sup><br />
Vox illa tygres. Non tua parius lapis,<br />
Non durat adamas corda, non chalybs triplex,<br />
Non te nivoſo caucaſus rigens jugo,<br />
Non afra tumido protulit Syrtis vado;<br />
Nec tibi feroces ubera admorunt Leæ;<br />
Sed mite pectus tribuit, & mites genas<br />
Natura facilis. Excute alienam indolem<br />
Tener adoleſcens: utere ingenio tuo.<br />
Noli eſſe in omnes mitis, in te ipſum ferox.<br />
Mos iſte nunquam tigribus, aut lupis fuit;<br />
Suumque nulla vertit in corpus fera<br />
Rictus cruentos: ſævit in diſpar leo,<br />
Sævitque pardus. diſce pietatem à feris.<br />
<em>Sta.</em> In me triſulcas ante jaculetur faces<br />
Gravatus æther, meque tenarius prius (a)<sup><a id="fnr.36" class="footref" href="#fn.36" role="doc-backlink">36</a></sup><br />
Abſumat ignis, quàm tibi aſpergam notam<br />
O dulcis hoſpes cordis, & ſoſpes pudor.<br />
Miſeranda proles ſcelera pietatem vocas. (b)<sup><a id="fnr.37" class="footref" href="#fn.37" role="doc-backlink">37</a></sup><br />
Tangis Carybdim, Brevibus impigis ratem,<br />
Ccœlum laceſſis; Ditis in fauces ruis.<br />
Miſeror utrumque: quidquid irarum paras,<br />
O ſumme Olympi Rector, in meum cadat (c)<sup><a id="fnr.38" class="footref" href="#fn.38" role="doc-backlink">38</a></sup><br />
Ignobile caput. Sceleris alieni reum<br />
Me ſtatuo: vindex flamma me ſolum obruat.<br />
Ignoſce geminis fratribus: Vivant mei<br />
Boëmundus, & Cratillus; & pateat vafer,<br />
Qui ſub decoro juvene celatur Sinon. (d)<sup><a id="fnr.39" class="footref" href="#fn.39" role="doc-backlink">39</a></sup><br />
<em>Crat.</em> Boëmunde quid repente correptus novo<br />
Polonus æſtu tacuit? En fulgor genas<br />
Inſuetus ambit: Summa vix trepidant labra. (e)<sup><a id="fnr.40" class="footref" href="#fn.40" role="doc-backlink">40</a></sup><br />
<em>Bo.</em> Attonitus hæreo. Flamma juveniles comas<br />
Coronat. Aliquo eſt Numine afflatus puer.<br />
<em>Sta.</em> Detecta fraus eſt ditis. O ſcelerum artifex,<br />
O machinator vulnerum, o fraudis faber (f)<sup><a id="fnr.41" class="footref" href="#fn.41" role="doc-backlink">41</a></sup><br />
Fatere quas hic ore mendaci ſeris<br />
Peſtes malorum, quodque moliris nefas.<br />
<em>Chac.</em> Aperire fraudes cogor. O ſemper meis<br />
Inimica votis Aſtra? Perniciem tuus (g)<sup><a id="fnr.42" class="footref" href="#fn.42" role="doc-backlink">42</a></sup><br />
Pudor ut ſubiret, antra deſerui ſtygis.<br />
<em>Sta.</em> Sacer Tonanti mentis eſt noſtræ pudor.<br />
Hinc apage fraudum gurges, & purum diem (a)<sup><a id="fnr.43" class="footref" href="#fn.43" role="doc-backlink">43</a></sup><br />
Oris nefandi ſpiritu impuro leva.<br />
<em>Chac.</em> Fugio. Polonus Tartaro illuſit puer.<br />
<em>Bo.</em> Horrore quatior: membra torpeſcunt gelu.<br />
Satne vigilamus frater, an fallax vagam (b)<sup><a id="fnr.44" class="footref" href="#fn.44" role="doc-backlink">44</a></sup><br />
Imago mentem ludit? <em>Crat.</em> Haud ſpectrũ fuit<br />
Vagantis illud mentis. Invaſit pavor<br />
Mea quoque viſcera, vixque ſum compos mei.<br />
<em>Bo.</em> Vera eſt religio, quam Stanislaus docet.<br />
<em>Crat.</em> Satis hoc probavit hoſtis inferni fuga.<br />
<em>Bo.</em> Generoſe Juvenis parce, ſi errorem ducem<br />
Secutus, in tua damna perfidiæ lucem<br />
Efflare volui. <em>Crat.</em> Parce ſi in fraudem tuum<br />
Pellere pudorem ſtudui iniquis artibus.<br />
Carmen recanto priſtinum. <em>Sta.</em> Parcet Deus<br />
Utrique, ſi Luterus ex animo effluat.<br />
<em>Bo.</em> Effluxit animo peſtis. <em>Sta.</em> O fauſtum diem!<br />
Quid tù Cratille? Jura Luteri abnuis?<br />
<em>Crat.</em> Abnuo, tuamque pronus amplector fidem.<br />
<em>Sta.</em> Supereſt, ut error imbre lacrymarum pio<br />
Obliteretur. Ergo Cælicolum ſacros (c)<sup><a id="fnr.45" class="footref" href="#fn.45" role="doc-backlink">45</a></sup><br />
Lares petamus, ante venerandi pedés<br />
Flaminis ut illic ſupplici excepti genu<br />
Rite expietis labis antiquæ notas.<br />
</p>


<a id="orgdf62bfa"></a>

## ACTUS SECUNDUS


<a id="org82defdf"></a>

### SCENA PRIMA.

Phyletes, Gormandus.

<p class="verse">
<em>Phy.</em> PRohquantus animos regere juveniles labor<br />
Eſt vel perito lubricæ ætatis duci!<br />
Nuper theatra ſcenica, & ſcatens jocis, (a)<sup><a id="fnr.46" class="footref" href="#fn.46" role="doc-backlink">46</a></sup><br />
Me non probante; Paulus ut vidit forum,<br />
Excuſſit animo palladem, & multam libris,<br />
Dixit ſalutem. Nulla diſcinctum regunt,<br />
Conſilia Juvenem. Fræna non patitur ferox.<br />
Gor Ætatis hæc eſt culpa. Nos decet ſenes<br />
Benè temperatæ providus mentis vigor.<br />
Juvenile non eſt regere naturæ impetum.<br />
Nunquam decorum fructibus tollet caput, (b)<sup><a id="fnr.47" class="footref" href="#fn.47" role="doc-backlink">47</a></sup><br />
Niſi ante multa fronde luxuriet nemus,<br />
Nec prius in agris flava miteſcet ceres,<br />
Quàm tenera inani gramine redundent ſata.<br />
Sortitur omne proprios ævum gradus. (c)<sup><a id="fnr.48" class="footref" href="#fn.48" role="doc-backlink">48</a></sup><br />
Alacritatem in juvene, conſilium in ſene<br />
Require. Nemo naſcitur prudens: labor,<br />
Uſuſque naturam expolit: initium rude<br />
Pretioſa ducunt quæque. Proludit ſibi<br />
Per vitia virtus. Corda ſi Pauli rapit<br />
Fervor Juventæ, Crimine haud peccat ſuo.<br />
Nam quo virentis curſus ætatis vocat,<br />
Illuc ſecundo flumine impellit ratem.<br />
<em>Phy.</em> Cur ergo ſrater junior viam terit<br />
Virtutis ? Ævi viridis illi etiam calor (d)<sup><a id="fnr.49" class="footref" href="#fn.49" role="doc-backlink">49</a></sup><br />
Per oſſa ſerpit; cæca non tamen regit<br />
Mentem cupido. Vitia non ætas parit,<br />
Sed mala voluntas. Juris & recti tenor<br />
Æquè per omnes graditur æratum vices.<br />
Puerile nihil animo Stanislai ſapit.<br />
Tentare nondum pedibus audebat ſolum, (a)<sup><a id="fnr.50" class="footref" href="#fn.50" role="doc-backlink">50</a></sup><br />
Per templa cum reptabat, & fandi inſcius<br />
Balbutiebat eloquens Verbum Patris.<br />
Robuſtiore jamque ſuccenſus face,<br />
Ceu cultor horti ſedulus, jungit roſis<br />
Candida liguſtri germina, expreſſo flagris<br />
Rigans cruore corporis caſti nives;<br />
Et feſſa duro membra reclinans thoro<br />
Furatur oculis otium; hinc ſupplex pias<br />
Ad lacrymarum clepſydram ſundit preces.<br />
Sic ille vernos conſecrat Cœlo dies.<br />
<em>Gor.</em> Non laudo fructum præcocem Succus citò (b)<sup><a id="fnr.51" class="footref" href="#fn.51" role="doc-backlink">51</a></sup><br />
Deſtituit ea, quæ tempore alieno trahunt<br />
Maturitatem poma. Qui ætatis ſuæ<br />
Primo ſeneſcit flore, juveneſcit ſenex.<br />
Nihil etenim natura violentum diù<br />
Patitur; Acerbo potius excuſſo jugo,<br />
Aut faſce iniqui ponderis licentior<br />
Exultat, atque in vitia deterius rui.<br />
<em>Phy.</em> Rem ſane acutè diſcutis; noſtro tamen<br />
In juvene potuit ſacra naturam Charis<br />
Superare. <em>Gor.</em> Sed non perdere. Ad ſuum redit<br />
Natura morem; Seque proſtratam erigit.<br />
Quid quod ſupernæ Charites innocuus vapor,<br />
Et aura ſpirans leniter non opprimit<br />
Ingenita cordi ſemina, nec animum trahit<br />
Ad opera, quæ ſint aſpera, & vitam terant.<br />
Illuſus, atque incautus hæc temere ſubit<br />
Mala, pertinaci mente dum putat bona,<br />
Sed vera ſint quæ loqueris, ut cedam meo<br />
De jure, ſint divina, ſint cœleſtia,<br />
Humana quæ vix autumo; à nobis quidem<br />
Pueros regimini traditos noſtro, decet<br />
Tractari, & aſpici ut homines, non ut Deos,<br />
Reſque revocare ad regulæ Humanæ modum.<br />
Tener ergo ſeria proſequi haud debet puer.<br />
Non dicta ſcitè aut facta, non ſolertiam<br />
Senilem in illa ætate ſapientes probant.<br />
Equidem diſerti doctor eloquii vetus,<br />
Rector juventæ Cæſarum, ac Latiæ togæ<br />
Decus atque lumen Fabius hoc ſcriptum libris<br />
Reliquit axioma liniendum cedro,<br />
Minioque: Puerum nolo, qui ſapiat nimis.<br />
Ego neque Juvenem laudo, qui referat ſenem.<br />
Proclivitati quiſque ſamuletur ſuæ,<br />
Et onere iniquo nemo naturam gravet:<br />
Quæ nempè, Serius, ocyus prodit faces<br />
Noſtro latentes corde; Si teneras adhuc<br />
Prodat, pericli cautus hinc parum timet<br />
Rerum æſtimator; pabulis auctas novis<br />
Si proferat, in incendium, & cladem furit<br />
Adultus ignis, vixque reprimitur furor.<br />
<em>Phy.</em> Adducor ut ita ſentiam. Longus docet (a)<sup><a id="fnr.52" class="footref" href="#fn.52" role="doc-backlink">52</a></sup><br />
Ætatis ordo, velle naturam ſuas<br />
Explere tandem pectoris cupidines.<br />
<em>Gor.</em> Sapiente digna opinio. Hic tecum diù<br />
Morarer; at me cura natorum vocat.<br />
</p>


<a id="orgfe29724"></a>

### SCENA SECUNDA.

Phyletes, Paulus, Stanislaus.

<p class="verse">
<em>Phy.</em> DAnda ſeniori eſt rebus in dubiis fides.<br />
Uſus magiſter optimus vitæ ſenes (b)<sup><a id="fnr.53" class="footref" href="#fn.53" role="doc-backlink">53</a></sup><br />
Erudiit. Ibo jam Stanislaum petam,<br />
Animumque pueri, fratris ad mores traham;<br />
Sed huc uterque graditur. O factum bene!<br />
<em>Pa.</em> Audi Stanislaẽ. Quoties vili ſago<br />
Te, ſeu lacerna ſordidum oſfendam rudi, (a)<sup><a id="fnr.54" class="footref" href="#fn.54" role="doc-backlink">54</a></sup><br />
Noſtro indecoram generi inurentem notam;<br />
Condire quoties cinere tentabis dapes,<br />
Humeroſque flagris plectere, & ferro latus,<br />
Tunc te (per aſtra juro) non fratris loco<br />
Ducam, ſed hoſtis. Scilicet mores meos<br />
Tuis reprendi moribus nunquam feram.<br />
<em>Sta.</em> In te quod unquam frater admiſi nefas?<br />
Hoſtile quid geſſi, tibi ut habendus loco (b)<sup><a id="fnr.55" class="footref" href="#fn.55" role="doc-backlink">55</a></sup><br />
Sim perduellis? Dicere haud quaquam potes<br />
Te ſcelere vice vel ſimplici, læſum meo,<br />
Niſi fortè ſcelus eſt animus in fratrem pius.<br />
Namque illa, quæ mihi prohibes, obſtant nlhil<br />
Tuis proſectò commodis, nec te arguit<br />
Mea vita nulli nocua; Sed forſan tui<br />
Pars melior animi pulſat, & ſtimulis monet;<br />
Occulta cujus monita ne ſpernas cave.<br />
<em>Pa.</em> Tù me ſuperbe corripis ? Peream, niſi (c)<sup><a id="fnr.56" class="footref" href="#fn.56" role="doc-backlink">56</a></sup><br />
Tibi obſtinatum comprimam plagis caput,<br />
Utcunque libito vivere recuſes meo.<br />
<em>Sta.</em> Dulcia minaris Paaule. Non plagas timet (d)<sup><a id="fnr.57" class="footref" href="#fn.57" role="doc-backlink">57</a></sup><br />
Potiora qui ſupplicia deliciis habet<br />
Bifidam ſuperni Regis amplexus trabem,<br />
Minare capiti potius illecebras meo.<br />
Tormenta ſitio. Verbera accendent ſitim.<br />
<em>Pa.</em> O pervicacem! damna, quæ ſitis, bibes,<br />
Niſi ſaniora mente conſilia occupes.<br />
<em>Phy.</em> Procul faceſſant odia, majori minor<br />
Pareat. Ubique jura primatus valent.<br />
<em>Sta.</em> Ubi cauſa virtutis agitur, nihil valent.<br />
<em>Phy.</em> Affixa virtus tempori, haud homini, venit<br />
Ad grandiores. Aptus eſt ludis puer, (a)<sup><a id="fnr.58" class="footref" href="#fn.58" role="doc-backlink">58</a></sup><br />
Queis ille ſi ſevera præponens, velit<br />
Sapere alieno tempore, haud ſapiet ſuo,<br />
Cum poſt, adulti robur acquiret viri.<br />
Servire diſce tempori, & curis grave<br />
Tandem relaxa pectus Hoſtili flagrat<br />
In ſe met odio quiſquis ætatis bonum<br />
Pertæſus, avidos corripit mortis gradus.<br />
In fata ruere parricidii eſt genus:<br />
Sed parricida cædis alienæ eſt Reus;<br />
Tu te ipſe perimis; quadque deflendum eſt magis.<br />
Ludibria mentis iſta virtutem vocas,<br />
Crudelitati nomen obtendens pium.<br />
<em>Sta.</em> Tù quoque per amplã ducere interitus viam,<br />
Vis me Phyleta, & agere tranſverſum paras.<br />
Quem regere debes, cuique ceu teneri ſagax<br />
Moderator ævi recta ſuadebas prius? (b)<sup><a id="fnr.59" class="footref" href="#fn.59" role="doc-backlink">59</a></sup><br />
Ab ore nunquam tale conſilium tuo<br />
Prodivit. Unde hic mentis illuſæ furor?<br />
Quis te repente in alterum vertit magus?<br />
O fragile pectus hominis! O vitream fidem!<br />
Tibi mea credo corda, qui nunquam tuos<br />
Deſeris alumnos, Chriſte Cælicolum decus.<br />
<em>Pa.</em> Nil miror, ante juſſa ſi ſprevit mea, (c)<sup><a id="fnr.60" class="footref" href="#fn.60" role="doc-backlink">60</a></sup><br />
Qui nec magiſtrū patitur Haud poſsum amplius<br />
Cohibere dextram. <em>Phy.</em> Parce verberibus nimis<br />
Pronus es in iras Paule. redeamus domum, (a)<sup><a id="fnr.61" class="footref" href="#fn.61" role="doc-backlink">61</a></sup><br />
Ubi noſtra facili vota procedent via.<br />
</p>


<a id="orgcd11826"></a>

### SCENA TERTIA.

Gormandus, Cratillus, Boěmundus.

<p class="verse">
<em>Gor.</em> O Fida capita, columen effœti patris<br />
Narrate quo res noſtra verſetur loco. (b)<sup><a id="fnr.62" class="footref" href="#fn.62" role="doc-backlink">62</a></sup><br />
Veſtrum ne clauſit rete luctantem feram?<br />
An qualis aper Hercvnius effregit plagas<br />
Polonus Hoſpes? Gaudeam, an doleam pater?<br />
<em>Crat.</em> Lætare genitor. Nullus illuxit dies<br />
Felicior nobis. <em>Bo.</em> Diem verè aureum (c)<sup><a id="fnr.63" class="footref" href="#fn.63" role="doc-backlink">63</a></sup><br />
Natis benignus obtulit Titan tuis.<br />
<em>Gor.</em> O me beatum prole tam fauſta ſenem!<br />
An fortè patriam Juvenis excuſſit fidem, (d)<sup><a id="fnr.64" class="footref" href="#fn.64" role="doc-backlink">64</a></sup><br />
Aut victa ſaltem corda deliciis dedit?<br />
<em>Bo.</em> Glaciale potius fluctibus tingent caput<br />
Gemini Triones. Ante confundet ſuos (e)<sup><a id="fnr.65" class="footref" href="#fn.65" role="doc-backlink">65</a></sup><br />
Cum fratre currus Cynthia, & noctem dies,<br />
Diemque nox involuet, & Cœlum ruet,<br />
Suoſque circum terra vertetur polos,<br />
Quàm patria forti nutet in puero fides,<br />
Aut ſolidus ullam contrhat\*!\* labem pudor.<br />
<em>Gor.</em> Ergo quid inani gaudio me paſcitis?<br />
Dicite, remoto vocis ambiguæ ſono,<br />
Quem glorioſus exitum labor tulit?<br />
<em>Bo.</em> Tulit profectò glorioſum; at non fuit<br />
Is glorioſus. <em>Gor.</em> Quid ita ? Vos forſan pudet<br />
Viciſſe puerum? <em>Bo.</em> Victor eſt noſtri puer;<br />
Victique gloriamur: at fraudis pudet, (a)<sup><a id="fnr.66" class="footref" href="#fn.66" role="doc-backlink">66</a></sup><br />
In quam pudicum trahere tentavit caput<br />
Veſana noſtræ ſrontis impudentia.<br />
Crat Intra execrandæ caſtra perfidiæ pudet<br />
Meruiſſe fœda criminum ſtipendia.<br />
Benigna ſed nos Numinis juvit manus.<br />
Lethale nam dum premeret errantes chaos<br />
Fidei Latinæ mentibus fulſit jubar,<br />
Quas innovavit. <em>Gor.</em> Vos ne Romanam fidem?<br />
<em>Bo.</em> Nos Vaticani jura veneramur Patris. (b)<sup><a id="fnr.67" class="footref" href="#fn.67" role="doc-backlink">67</a></sup><br />
<em>Crat.</em> Illumque Chriſti gerere teſtamur vices.<br />
<em>Gor.</em> Reliquit animus membra: deſtituor miſer<br />
Vigore, motu, voce: præcluſit dolor.\*!\* (c)<sup><a id="fnr.68" class="footref" href="#fn.68" role="doc-backlink">68</a></sup><br />
Senile guttur: hæſit in venis cruor.<br />
Quæ monſtra genui, quaſve nutrivi feras?<br />
Quod genitor ęrumnoſus, illetabilis<br />
Ad lucis auras protuli anguineum genus?<br />
Ingrata proles hoccine rependis patri (d)<sup><a id="fnr.69" class="footref" href="#fn.69" role="doc-backlink">69</a></sup><br />
Pro luce munus ? Scilicet puero ſenex,<br />
Genitorque fidus hoſpiti infido fui<br />
Sic poſthabendus, perfida, immanis, ferox,<br />
Sacrilega proles, unico effundis die<br />
Famam, parentes, Jura, pietatem, Deum.<br />
Boëmunde cur ſic vulneras natus patrem?<br />
Quò priſca forti fugit ex animo fides?<br />
Quis te Gygantum ſtravit? o probrum, o nefas!<br />
Pudet fateri: victus à puero jaces<br />
<em>Bo.</em> Cauſam innovatæ mentis excipias rogo.<br />
Cum fratre dum tua nuper imperia exequor,<br />
Stygius repente coluber humani notas (a)<sup><a id="fnr.70" class="footref" href="#fn.70" role="doc-backlink">70</a></sup><br />
Mentitus oris, Sarmatam blando petit<br />
Certamine voluptatis, ac telum vibrat,<br />
Ad cujus ictum domitor Hectoreus, truces<br />
Depoſuit iras. cecidit Alcidæ vigor,<br />
Ramoſa quamvis capita Lærnæi mali,<br />
Toruumque profligarit erymanthi ſuem.<br />
Stetit ille contra, qualis immotus Leo,<br />
Inter minores colla cum quatit feras.<br />
Luctatur Erebo: luce mox auctus nova<br />
Juvenem revelat ſubdolum, & cogit nigros<br />
Repetere ditis, fraude patefacta, lacus<br />
Hoc me coëgit genitor, ut victas darem<br />
Manus pudori, Veritati, Numini.<br />
<em>Gor.</em> Te quoque Cratille frivola hęc mẽtis movent<br />
Ludibria? tibi ne fit etiam vilis pater?<br />
Viliſque fit Luterus, & vilis Deus?<br />
<em>Crat.</em> Amo parentem, Numen æternum Colo,<br />
Devoveo Luterum, ut erebi exortum lacu (b)<sup><a id="fnr.71" class="footref" href="#fn.71" role="doc-backlink">71</a></sup><br />
Borealis oræ peſte deterius malum.<br />
<em>Gor.</em> Removete procul hinc aſpides fœdi gradus.<br />
Solvite nefandæ ſobolis aſpectu patrem. (c)<sup><a id="fnr.72" class="footref" href="#fn.72" role="doc-backlink">72</a></sup><br />
</p>


<a id="org70b0e1e"></a>

### SCENA QUARTA.

Gormandus, Stanislaus.

<p class="verse">
<em>Go.</em> OCcidimus heu! deluſa puerili manu<br />
Ars noſtra periit. Vicit imbellis pudor, (d)<sup><a id="fnr.73" class="footref" href="#fn.73" role="doc-backlink">73</a></sup><br />
Gravidum venenis colchicis vicit Patrem,<br />
Natoſque patris candidatos artium.<br />
Repulit erynnim fraude gràſſantem nova.<br />
Nil reſtat, omnia movimus, preces, minas,<br />
Metum, dolorem, verbera, illecebras, dolos.<br />
Omnia Polonus vicit, & crevit malis,<br />
Fraudemque noſtram vertit in laudem ſuam.<br />
Quid anime ſuggeris? ira quò mentem vocas?<br />
Olim quietem perdidi, famam, fidem, (a)<sup><a id="fnr.74" class="footref" href="#fn.74" role="doc-backlink">74</a></sup><br />
Animam, Salutem, Numinis, & hominũ metum.<br />
Nunc perdo prolem; quodque cor grauius ferit,<br />
Artem docendi perdo. Quid ſuades furor?<br />
An eſt quod ultra perdere infelix queam?<br />
Eſt vita. Pereat, morte ſanetur dolor.<br />
Majora cruciant damna, quàm vivum pati<br />
Ut me ipſe debeam. Renvo terræ gravis,<br />
Odioſus Aſtris vivere, inviſus mihi.<br />
Decreta mors eſt. Mortis haud conſtat genus.<br />
Ferrone vitam finiam, an præceps jugis<br />
Ad acuta lętho ſaxa Comminuam caput?<br />
An guttur alta pendulum elidam trabe?<br />
<em>Sta.</em> Quis ille, digitis fata dum librat, necem<br />
Laceſſit ultro? Fronte Gormandum refert. (b)<sup><a id="fnr.75" class="footref" href="#fn.75" role="doc-backlink">75</a></sup><br />
Magnũ aliquid agitat. Varius in vultu eſt color.<br />
Fert odia, metuit, invidet, dolet, furit;<br />
Gormandus hic eſt: hominis affatum petam.<br />
<em>Gor.</em> Hic mea dolore pectora exoluet calybs,<br />
Hic obligatum tartaro reddet caput. (c)<sup><a id="fnr.76" class="footref" href="#fn.76" role="doc-backlink">76</a></sup><br />
Scrutare ferrum viſcera, cruorem bibe.<br />
Aude quid hæres dextra? quid trepido gradu<br />
Reſiſtis? Aude; lucis inviſæ moras<br />
Abrumpe; Vulnus pectori adverſo imprime.<br />
<em>St.</em> Gormãde quid agis? Quis gravat mentẽ furor, (a)<sup><a id="fnr.77" class="footref" href="#fn.77" role="doc-backlink">77</a></sup><br />
<em>Gor:</em> Abſcede peſtis: an etiam atbitrium necis<br />
Vis rapere? nil prohibere moriturum poteſt.<br />
<em>Sta.</em> Quæ cauſa vitam reddit inviſam? <em>Gor.</em> Dolor.<br />
<em>Sta.</em> Cauſam doloris ede. Cum vulnus latet,<br />
Fruſtra admovetur cura; cum patet, ſalus<br />
Feſtinat, aptè medica ſi accedat manus.<br />
<em>Gor.</em> Tu mihi doloris cauſa maturas necem. (b)<sup><a id="fnr.78" class="footref" href="#fn.78" role="doc-backlink">78</a></sup><br />
<em>Sta.</em> Me tum nefandi ſceleris haud novi reum.<br />
Neque debeo, neque volo, neque poſſum puer<br />
Nocere cuiquam. <em>Gor.</em> Prole tu me orbas ea<br />
Auctore te, Cratillus in fraudem incidit<br />
Cum fratre Boëmundo. Tridentinum nefas<br />
Uterque jam ſectatur, & nugis litat,<br />
Quas ponit inter ſacra Romulidum genus.<br />
Sta Hæc ergo cauſa mortis? hoc fraudem vocas?<br />
Non rapta, ſed nata ſoboles gemina eſt tibi, (c)<sup><a id="fnr.79" class="footref" href="#fn.79" role="doc-backlink">79</a></sup><br />
Nec illa fraudi ceſſit; at fraudem ſtygis<br />
Eluſit, execrata perfidiæ luem.<br />
<em>Go.</em> Permitte mortem. <em>Sta.</em> Pectus opponam meum,<br />
Ut te ruinæ ſubtraham; hoc ferrum; hanc manũ<br />
Tenebo, & hoſpes hoſpiti auxilium feram.<br />
<em>Gor</em> Quæ iſthęc in hoſtem lenitas? quid amas pius<br />
Præſtigiatorem impium? Heu fari pudet; (d)<sup><a id="fnr.80" class="footref" href="#fn.80" role="doc-backlink">80</a></sup><br />
Tatnen fatebor ſcelera: nam certum eſt mori.<br />
Si cognita Stanislae tibi forent mala, (e)<sup><a id="fnr.81" class="footref" href="#fn.81" role="doc-backlink">81</a></sup><br />
Quæ infidus hoſpes in tuum movi caput;<br />
Meum hoc probares forſitan votum necis.<br />
Ego, ut pudorem cordis, & patriæ decus<br />
Tu religionis perderes, natos prius,<br />
Dein vero gravidum fraude luxuriæ patrem<br />
Caliginoſo Tartari excitum ſpecu<br />
Sub ore blando perpuli in peſtem tuam.<br />
Recede juvenis: irritum\*?\* hoc ſaltem luam<br />
Nunc morte crimen. <em>Sta.</em> Abſit hoc, potius luas<br />
Fonte lacrymarũ crimen. Ah miſerū ſenem! (a)<sup><a id="fnr.82" class="footref" href="#fn.82" role="doc-backlink">82</a></sup><br />
Quàm malè tenetur hoſtis implicitus plagis!<br />
Agnoſce tandem ſubdolam Acherontis fidem<br />
Gormande: quò te proditor adegit vide.<br />
<em>Gor.</em> Heu video; manibus tango perfidiam ſtygis.<br />
<em>Sta.</em> Quid ergo ſtygias pronus in fauces ruis?<br />
Miſerare te præcipitem, iniquum, perditum.<br />
Jamque abige ferrum: ſequere natorum viam:<br />
Dà te Tonanti ſupplicem, ac tandem tuæ<br />
Conſule ſaluti. <em>Gor.</em> Magna vis ſcelerum vetat<br />
Sperare veniam. <em>Sta</em> Peſſimum eſt ſceleris genus<br />
Spem perdere ſalutis. Scelera quæque obruit<br />
Noſtri facilitas Regis, hunc placat liquor<br />
Expreſſus oculis. Ingemit quoties reus,<br />
Toties Tonantis fulmina extorquet manu,<br />
<em>Gor.</em> Vivam. Tuo me dirigi arbitrio ſinam (b)<sup><a id="fnr.83" class="footref" href="#fn.83" role="doc-backlink">83</a></sup><br />
O dulce vitæ ſydus, o noſtræ domus<br />
Tutela ſelix. Duc age errantem ſenem<br />
Quo limite placet. <em>Sta.</em> Limite ſalutis regam.<br />
Succede tectis, meque comitantem præi.<br />
<em>Gor.</em> Me miſerũ, Averni quàm propè attigeram lacus!<br />
</p>


<a id="org7f9690a"></a>

### SCENA QUINTA.

Boëmundus, Cratillus.

<p class="verse">
<em>Bo.</em> GRatemur Aſtris ſrater. En pleno beat<br />
Nos pacis ubere prodigus amoris Dreus .<br />
Sub architecto ſcelerum, & errorum duce (a)<sup><a id="fnr.84" class="footref" href="#fn.84" role="doc-backlink">84</a></sup><br />
Lutero, & ipſi dediti imperio patris,<br />
Horreſco memorans, ferream ætatem diù,<br />
Malè feriati duximus, tandem aureum<br />
Miſeros reviſit tempus. O felix dies,<br />
Signanda & albo lapide, qua primùm minor<br />
Polonuſ intra hæc limina immiſit pedes:<br />
<em>Crat.</em> Cumulum recenti gaudio demit recens<br />
Timor imminentis cladis Haud ſatis liquet (b)<sup><a id="fnr.85" class="footref" href="#fn.85" role="doc-backlink">85</a></sup><br />
Quò ſe parentis vertat inſanus furor.<br />
Minus timerem quos movet parens metus<br />
Si mihi timerem. Timeo, ne Carum caput<br />
Hoſpitis amici fraude genitoris cadat.<br />
<em>Bo.</em> Ne metue. Cari capitis in tuto ſalus<br />
Mox erit. Amicus hoſpes è noſtro eſferet, (c)<sup><a id="fnr.86" class="footref" href="#fn.86" role="doc-backlink">86</a></sup><br />
Tellure profugus Norica, hoſpitio pedem.<br />
Salubrioris luce mutabit ſoli<br />
Viennenſe Cœlum. <em>Crat.</em> Repetet an patrios lares?<br />
<em>Bo.</em> Non; Sed Latino tecta Chriſtiadum Patri<br />
Regnata petet <em>Cra</em> Expone quis mentẽ impetus<br />
Ad tam remota Regna juvenilem rapit ? (d)<sup><a id="fnr.87" class="footref" href="#fn.87" role="doc-backlink">87</a></sup><br />
Alio calentes Sole cur tentat plagas ?<br />
<em>Bo.</em> Specioſa decora nuper in lucem tulit, (e)<sup><a id="fnr.88" class="footref" href="#fn.88" role="doc-backlink">88</a></sup><br />
Satum ſuperno ſemine virarum genus,<br />
Nobile Secutum Cantabri auſpicium Ducis (f)<sup><a id="fnr.89" class="footref" href="#fn.89" role="doc-backlink">89</a></sup><br />
Jeſu verendum nomen in ſignis volat<br />
Fatalis Erebo gentis, Unanimes movet<br />
Conſimilis acies cura. Stat mundi arduos<br />
Luſtrare fines, pondere ut ſcelerum gravi<br />
Soluta tellus Ditis excutiat jugum.<br />
Generoſa nullis purcit ærumnis cohors,<br />
Ut Vaticanæ legis ad normam reum<br />
Conformet Orbem. Jurat in Latium caput,<br />
Quo fulta, diræ caſtra perfidiæ quatit.<br />
Fons Roma generis auream pubem ſerit<br />
Spem glorioſæ gentis, & Cœlo ſacram<br />
Pietatis, atque Palladis lacte imbuit,<br />
Repletque vaſtos prole numeroſa ſinus<br />
Utriuſque mundi: vixque telluris manet<br />
Abdita, remota, torrida, aut rigens plaga,<br />
Aperta quò non mille per diſcrimina<br />
Penetrarit alacer Impigræ Gentis labor.<br />
Huic ſua ſacrare corda militiæ flagrat (a)<sup><a id="fnr.90" class="footref" href="#fn.90" role="doc-backlink">90</a></sup><br />
Pudicus hoſpes. Ergo quam primùm ſolum<br />
Viennenſe linquet, Latia, quæ mordet Tybris<br />
Aditurus arua: Scilicet fratris furor<br />
Hic eſſe voti compotem puerum vetat.<br />
Cra Felix Quiritum Regio, quę tantum hoſpitem.\*!\*<br />
Gremio fovebis. Norica hæc tellus gemat<br />
Viduanda juvenũ Sole. Quis prohibet pium<br />
Nos æmulari facinus, & patrios Lares (b)<sup><a id="fnr.91" class="footref" href="#fn.91" role="doc-backlink">91</a></sup><br />
Mutare Chriſti ſedibus? Mundus perit,<br />
Pereuntque Mundi Gaudia. Sequamur bonum.<br />
Quod nullus Imber, nulla conſumit dies (c)<sup><a id="fnr.92" class="footref" href="#fn.92" role="doc-backlink">92</a></sup><br />
Ad Aſtra, ad Aftra Frater. En docet viam<br />
Polonus: Aſtra præpete petamus gradu.<br />
<em>Bo.</em> Imitarer hoc exemplar, & veſtigia (a)<sup><a id="fnr.93" class="footref" href="#fn.93" role="doc-backlink">93</a></sup><br />
Pueri virilis ſequerer;, at nondum viget<br />
Matura virtus. Iſta ſed melius domi<br />
Diſcutere libeat. <em>Crat.</em> Cępta fortunet Deus.<br />
</p>


<a id="org3c00167"></a>

## ACTUS TERTIUS


<a id="org7f875ce"></a>

### SCENA PRIMA.

Stanislaus, Nicander Stanislai conscientiæ Moderator.

<p class="verse">
<em>Sta.</em> MOderator animi fide, cui patent mei (b)<sup><a id="fnr.94" class="footref" href="#fn.94" role="doc-backlink">94</a></sup><br />
Arcana cordis, quique luſtrali eluis<br />
Murmure potentis Imperi informes notas,<br />
Quæ noſtro inhærent pectore, arbitrium necis<br />
Vitæque geſtans, auribus amicis bibe,<br />
Quæ dicere paro, meque conſilio rege.<br />
<em>Nic</em> Exprome quidquid mente generoſa foves<br />
Magnanime juvenis. Pectus aſſuetum gero (c)<sup><a id="fnr.95" class="footref" href="#fn.95" role="doc-backlink">95</a></sup><br />
Tua venerari vota. Nil unquam leve,<br />
Vulgare nihil eſt ore prolatum tuo.<br />
Meditaris uſque grandia, & præſtas viris,<br />
Maturiorque ſenibus incedis puer.<br />
<em>Sta</em> Me laude nulla dignor; at ſi quid tamen<br />
In me probatur, animus officii memor<br />
Par eſt, amori ut referat acceptum tuo.<br />
Audi quid agito mente. Jam dudum meo<br />
Eſt vilis animo Mundus, & mundi nitor. (d)<sup><a id="fnr.96" class="footref" href="#fn.96" role="doc-backlink">96</a></sup><br />
Innumera namque vitia tellurem premunt.<br />
Hinc faſtus animi, turgidum quaſſans caput<br />
Faſtus minores calcat. Hinc tetram vomit (e)<sup><a id="fnr.97" class="footref" href="#fn.97" role="doc-backlink">97</a></sup><br />
Saniem veneni livor, & rodit ſuos<br />
Jejunus artus. Acuit hic enſes furor,<br />
Seritque bella, cœde reſperſus manus.<br />
Quid damna referam, ſacra quæ terris fames<br />
Invexit auri, & ſordida ac ſemper lucris<br />
Inhians cupido? puppis ignoto prius.<br />
Et quod latebat melius, inſultat ſalo,<br />
Specioſa colli vincula ut gemmas legat.<br />
Terræ petuntur viſcera, & ſerrum nocens,<br />
Aurumque ferro quæritur Nocentius.<br />
Hoc fonte derivata bellorum Seges<br />
Nunquæm expiandis cædibus texit ſolum.<br />
In telo ferrum vertitur, Marti facem<br />
Dum ſubdit aurum. Pejus exoritur malum<br />
A peſte blanda, quam voluptatem vocat<br />
Deluſa gens. Hæc fœda morborum parens,<br />
Decorum Charybdis dira, virtutum rogus,<br />
Syrtis pudoris quodlibet inauſum nefas.<br />
Audet, nec ulli parcit ætati; Senes,<br />
Juveneſque facibus impetit. Nuſquam ſalus,<br />
Niſi fugiatur hoſtis. Heu ſcelerum pudet.<br />
Ruit omnis in deterius ætatum gradus,<br />
Moreſque caſtos longa comminuit dies.<br />
Ætas parentum degener ab avis tulit<br />
Nos nequiores. Sæculo urgemur gravi.<br />
<em>Nic.</em> Non temporum hæc eſt culpa: perpetuus tenor<br />
Mortalis hic eſt ſobolis, & ſemper ſibi (a)<sup><a id="fnr.98" class="footref" href="#fn.98" role="doc-backlink">98</a></sup><br />
In ſcelere tantum conſtat inconſtans genus:<br />
Tamen eſt vel inter vitia virtuti locus.<br />
<em>Sta.</em> Sed iſte lubricus. Integræ mentis decus<br />
Alere tot inter crimina eſt æquè arduum, (b)<sup><a id="fnr.99" class="footref" href="#fn.99" role="doc-backlink">99</a></sup><br />
Ac mille laqueos premere inoffenſo pede.<br />
<em>Nic.</em> Sic eſt. Periclis mille multiplici patet (c)<sup><a id="fnr.100" class="footref" href="#fn.100" role="doc-backlink">100</a></sup><br />
Obſeſſa virtus ſcelere: nec tutum reor<br />
Tentare cæcis plena vorticibus vada,<br />
Cineri & doloſo premere ſuppoſitas faces.<br />
Pretioſa ſcilicet animi in tuto Salus<br />
Eſt collocanda. Quiſquis ancipiti loco<br />
Hanc Fidit, ipſi facilè perniciem creat.<br />
Sta Quod rogo perenni idoneũ in primis putas (a)<sup><a id="fnr.101" class="footref" href="#fn.101" role="doc-backlink">101</a></sup><br />
Animi ſaluti, & affatim laudum ferax<br />
Genus eſſe vitæ, quemvè præcipuè ſtatum<br />
Ampla meritorum conſequi in terris lucra?<br />
<em>Nic.</em> Oppidò beatus ille, qui fluxas opes, (b)<sup><a id="fnr.102" class="footref" href="#fn.102" role="doc-backlink">102</a></sup><br />
Ut priſca gens Chriſtiadum, & infauſtum bonum<br />
Fugacis ævi ſtrenuo calcans pede<br />
Caſtris pudoris militat Cœlo Sacer,<br />
Metuendus Erebo. Cæca non illum trahit<br />
Animi cupido, mentis haud inflat tumor,<br />
Nec ſpes, metuſque torquet, aut flatus levis<br />
Popularis auræ tollit; at regit ſides,<br />
Et ſacra paſcit ubere benigno charis,<br />
Regiaque tandem ducit in Cœlum via.<br />
<em>Sta.</em> Hoc agitat animus: Caſtra me Crucis vocant.<br />
Quæ Dux locavit Cantaber, nomen trahens (c)<sup><a id="fnr.103" class="footref" href="#fn.103" role="doc-backlink">103</a></sup><br />
Ab igne. Congruenter à Jeſu tamen<br />
Sumptum, ſalutem ritè quod hominum ſonat.<br />
Semper adorando nomine hic heros pio, (d)<sup><a id="fnr.104" class="footref" href="#fn.104" role="doc-backlink">104</a></sup><br />
Quem peperit ipſe, cętui, nomen dedit,<br />
Hujus operam animis fore ſalutarem ſciens.<br />
Hunc eligo cætum. Sacramentum placet<br />
Dicere ſub auſpice Jeſu, & optatæ ingredi<br />
Sedem quietis. Ergo Romanas iter<br />
Quamprimum ad arces dirigam, ut patria procul<br />
Tellure, Mundo moriar, & vivam Deo,<br />
Veneranda ſubiens jura Gandenſis Ducis.<br />
<em>Nic.</em> I quò pudice flamma te mentis rapit<br />
Virtute macte juvenis. Ad Crucem vola: (a)<sup><a id="fnr.105" class="footref" href="#fn.105" role="doc-backlink">105</a></sup><br />
Non te morabor. Sequere felicem impetum.<br />
Tuam profectò valida pietatem decent<br />
Ejus catervæ Caſtra, quæ à Jeſu ſacro<br />
Gaudet vocari nomine. Huic addes novum<br />
Decus atque robur. Interim à fida manu<br />
Cape munus hoc amoris. Hunc adhibe viæ<br />
Comitem ducemq; Flabro ſi boreæ fremant (b)<sup><a id="fnr.106" class="footref" href="#fn.106" role="doc-backlink">106</a></sup><br />
Erit hic benignus ignis; at ſi Æſteus flagret<br />
Erit aura lenis. <em>Sta.</em> Munus hoc ſemper meo<br />
Hęrebit in corde. Lateri hæc feſso dabit (c)<sup><a id="fnr.107" class="footref" href="#fn.107" role="doc-backlink">107</a></sup><br />
Umbram Hoſpitalem platanus, hoc fructu famem<br />
Solabor, ex itinere collectam ſitim<br />
Hoc fonte fallam: Baculus hic dubios reget<br />
Greſſus. Itineris Aſtra ſi finem dabunt,<br />
Erit hic viator: Aſtra ſi finem negant,<br />
Erit hic viaticum. Sed huc Paulus venit.<br />
Secede: Fratri liceat extremum vale<br />
Dicere. <em>Nic.</em> Benigna te regat Chriſti manus.<br />
</p>


<a id="org3be7049"></a>

### SCENA SECUNDA.

Paulus; Stanislaus.

<p class="verse">
<em>Pa.</em> QUid iſte ſolus agitat? An quærit mea<br />
Temerare rurſus gaudia? O durum caput<br />
Quas hic remotis arbitris curas coquis?<br />
<em>Sta.</em> Hæc aure quęſo verba patienti excipe. (d)<sup><a id="fnr.108" class="footref" href="#fn.108" role="doc-backlink">108</a></sup><br />
<em>Pa.</em> Eloquere. <em>Sta.</em> Novi facilè jam pridem tibi<br />
Me non probari, teque non æquo meum<br />
Conſortium animo ferre. Jam ergo Noricas<br />
Mutare ſedes liceat, & alio plagas<br />
Petere tepentes ſydere. Arbitrium tuum<br />
Accedat, oro, frater Optatis meis.<br />
<em>Pa.</em> Abſcede, propera, corripe hinc procul gradus,<br />
Abi vel extra mundum, ubi penitus mea (a)<sup><a id="fnr.109" class="footref" href="#fn.109" role="doc-backlink">109</a></sup><br />
Latere poſſis lumina: id cupio, id volo,<br />
Id poſco Numen. Amove hinc pedem ocyus<br />
Nondum recedis? <em>Sta.</em> Frater ęternum vale.<br />
</p>


<a id="orgc379168"></a>

### SCENA TERTIA.

Paulus, Phyletes.

<p class="verse">
<em>Pa.</em> BEne eſt; peractum eſt: abiit, exceſſit; mea<br />
Cumulavit hodiè vota. Cur tamen genas<br />
Injuſſus irrigat imber, & mentem dolor (b)<sup><a id="fnr.110" class="footref" href="#fn.110" role="doc-backlink">110</a></sup><br />
Percellit improviſus ? Heu ſacti pudet,<br />
Iramque vis exorta pietatis fugat.<br />
Relabor impius hoſtis in fratrem pium.<br />
Nimis impotenti mente primatum gero.<br />
Mitem, innocentem reppuli immitis, nocens:<br />
Germanitatis jura violavi ferox.<br />
Non ſic haberem vile mancipii caput,<br />
Ut fratris habui. Muto jam factum: fugam<br />
Fratris morabor. Maneat, & mecum dies<br />
Ducat Serenos. Norico haud unquam ſolo<br />
Abire ſine me perferam partem mei.<br />
Sed huc Phyletes properat. Aſpectus viri,<br />
Ni fallor, ardet. Aliquid adverſum indicat.<br />
Quid huc Phyleta concitos fundis gradus?<br />
Satinne\*!\* Salvæ? <em>Phyl.</em> Tuus in exitium ruit<br />
Frater, ſuique contrahit fati viam.<br />
Soli eſt cruentus hoſtis, & lictor ſibi:<br />
Reperi hæc propinquæ cædis indicia, flagrum<br />
Madidum recenti ſanguine, & zonam undique<br />
Aculeata cuſpide rigentem. Hoc latus (a)<sup><a id="fnr.111" class="footref" href="#fn.111" role="doc-backlink">111</a></sup><br />
Cingit, oditque baltheo in pœnas ſuas<br />
Acutus; at hoc membra depaſcit flagro.<br />
Floremque vitæ demetit: Nulla impetum<br />
Frænare ratio mentis indomitæ poteſt.<br />
<em>Pa.</em> Pietas rebellat: æſtus irarum redit; (b)<sup><a id="fnr.112" class="footref" href="#fn.112" role="doc-backlink">112</a></sup><br />
Hoſtemque rurſus, fratre depulſo. induo.<br />
Cedò necis inſtrumenta. Sic ſcindo meam<br />
A fratre mentem. Pereat hoc pœnæ genus,<br />
Quod ilia\*!\* populatur: at pœnas luat,<br />
Quas irrogare corpori aſſuevis flagrum.<br />
Caſta Iacerare membra quo ſolet modo,<br />
Laceretur, & in fruſta diſciſſum cadat.<br />
<em>Phy.</em> Laudo furorem. Perge; fraternas manus<br />
A cæde reprime; juvenem inimicum ſuæ<br />
Felicitati prohibe ab interitu: preces,<br />
Promiſſa, lachrymæ, dona proficient nihil.<br />
Vim vi repelle. <em>Pa.</em> Sed ille minitatur fugam,<br />
Quam ne capeſſat vereor. Æternum vale<br />
Mihi dixit <em>Phy:</em> Heu quid audio? dolorem patris<br />
Lenire nunquam potero, ſi fugiat puer. (c)<sup><a id="fnr.113" class="footref" href="#fn.113" role="doc-backlink">113</a></sup><br />
Amoliamur omne conſilium fugæ.<br />
<em>Pa.</em> Properemus ergo. Periculum eſt hìc in mora.<br />
</p>


<a id="orga55dd53"></a>

### SCENA QUARTA.

Stanislaus.

<p class="verse">
SUperba Regna Norici, auguſtum ſolum (d)<sup><a id="fnr.114" class="footref" href="#fn.114" role="doc-backlink">114</a></sup><br />
Nullo latus comitante, fugitivus puer<br />
Tandem relinquo, pacis ingredior viam,<br />
Quæ me ad Quirini ſiſtet optatos lares.<br />
Fugio fugacis temporis munus breve,<br />
Incerta mundi Gaudia, & certos dolos,<br />
Fœcunda culpæ Secla, Circęas dapes.<br />
Pervia Draconi poma , Tantaleam ſitim<br />
Tu mihi viarum dirige ignaros pedes (a)<sup><a id="fnr.115" class="footref" href="#fn.115" role="doc-backlink">115</a></sup><br />
Biſgenita proles, mente quæ Patris fluis<br />
Amore gravida. Tuque tergemini potens<br />
Regina mundi, cujus in vultu gravis (b)<sup><a id="fnr.116" class="footref" href="#fn.116" role="doc-backlink">116</a></sup><br />
Tonantis ira detonat, avita lue<br />
Afflata nunquam Virgo. Si matrem meam<br />
Te nuncupavi rite, da facilem viam,<br />
Duc obſequentes quò vocas Mater gradus.<br />
Amore quid me patria nequidquam tenes<br />
Vinctum? recede. Mater in Cœlum vocat.<br />
Sequor, ſequor: valete fraterni lares;<br />
Tellus paterna vale. Stanislaum manet<br />
Melior in Orbe patria, & melior parens,<br />
Meliorque ſrater. Tuta me ſedes manet<br />
Solidæ quietis Urbe, quam Summus regit<br />
Claviger Olympi, & Martyrum rigat cruor.<br />
Ibo, Ibo quà Septena protendit juga<br />
Urbs illa Divum lipſanis pluſquam Ducum<br />
Veterum triumphis inclyta. Excipiet ſinu<br />
Ibi me benigno parva Tyronum domus,<br />
Addetque alumnis, lacte quos fovens pio<br />
Ad opera format grandia, & rigidis probat<br />
Non rigida rebus. Inde poſt curſum brevem<br />
Labentis ævi Regna Cœlicolum petam.<br />
Sed Heu repente dira quæ ſpecies ferit<br />
Mea lumina? Quis in fruſta delicias meas,<br />
Meoſque amores impia ſcidit manus?<br />
Agnoſco cara militaris Cinguli<br />
Segmenta, mea quo latera pręcinxit pudor,<br />
Cœloque conſecravit; Agnoſco flagrum,<br />
Quo ratio ſubigit membra, ne carnis vigor<br />
Animo rebellet. Quidquid ex illo eſt ſuper<br />
Scrutabor ore: Colligam laceras opes<br />
Dulces reliquiæ, pectoris amantis pia<br />
Monumenta, torques aurei, ſatellites<br />
Mentis pudicæ, Scelerum acerbi indices<br />
Mecum ite mecum. Jungere hos comites libet.<br />
</p>


<a id="orgd62859c"></a>

### SCENA QUINTA.

Gormandus , Boëmundus, Cratillus.

<p class="verse">
<em>Gor.</em> REdivina\*!\* proles ora redivivi Patris (a)<sup><a id="fnr.117" class="footref" href="#fn.117" role="doc-backlink">117</a></sup><br />
Suſpice, renati dirige inceſſum ſenis,<br />
Qui malè tot annos perdidi, & recens novam<br />
Inſtituo vitam. Vivere incipio miſer,<br />
Cum vita languet: Ultimos ævi dies<br />
Numerare primos cogor: ætatem ordior<br />
Iam funeri maturus: exacto nihil<br />
Vixiſſe prodeſt tempore: Superior fuit<br />
Mea vita ſcelus. Heu quàm malè excideram mihi!<br />
<em>Bo.</em> Memorare ceſſa genitor exactos dies,<br />
Perfidia quos abſumpſit. Haud reſtat brevis<br />
Tibi vita, ſi nunc vivere incipias Deo.<br />
Æternitatem quod parit longum puta.<br />
<em>Crat.</em> Satis eſt ſuperque curſus annorum brevis,<br />
Peritura nunquam gaudia, perennes dies<br />
Ut aſſequaris. Crimen elapſum poteſt<br />
Stimulus amoris eſſe. Scit ferrum rude<br />
Virtus in aurum vertere, & ab ipſa eruit,<br />
Labe medicinam <em>Gor.</em> Criminum pœnas adhuc<br />
Nullas recepi. Timeo, ne vindex manus<br />
Tonantis, in me fulmine triſulco irruat;<br />
Quamquam ò! Tonantis fulmine indignũ reor<br />
Infame caput hoc. Pœna me vilis premat<br />
Bo Timor iſte fruſtra eſt. Mitis ex ęquo eſt Deus<br />
Cum punit, & cum parcit. Eſt potentior<br />
Quacumque pœna pectoris amantis dolor.<br />
Peccaſſe quem pęnituit, excuſſit ſcelus.<br />
Hæc fauſtus hoſpes dicere haud raro ſolet.<br />
<em>Gor.</em> Ubi eſt ſalutis dulcis aſſertor meæ?<br />
<em>Bo.</em> Divina juvenem fertile ad Latii ſolum,<br />
Urbemque Sacram Romuli rapit Charis.<br />
Ibi veteranus caſtra tyronum colet<br />
Miles pudoris militum, & curis procul<br />
Ducit Serenos pacis in gremio dies.<br />
Sed ecce tectis Paulus exportat pedem<br />
Similis furenti. Quid manu Schædam gerit?<br />
</p>


<a id="org08027de"></a>

### SCENA SESTA.

Paulus, Boemundus, Cratillus, Gormandus.

<p class="verse">
<em>Pa.</em> PRoperate comites; juvenis audacis fugam<br />
Inhibete mecum. Si quid hoſpitii valet<br />
Nomen verendum, ſi quam quos urget fides,<br />
Mei reprimite fratris effręnos gradus.<br />
Præcipitis index comperi hoc folium fugæ.<br />
Hanc ille noſtro paginam liquit thoro.<br />
<em>Bo.</em> Egone ut amici facinus oppugnem pium,<br />
Et Religionis nuper acceptæ immemor<br />
Pro ſingulari munere rependam Scelus?<br />
Teutonica potius arua cæruleus Tybris<br />
Lavet, & profundum Roma Danubium bib't,<br />
Quàm mea pudicum peccet in juvenem fides,<br />
A quo nefando nuper ereptus jugo<br />
Luteri, & alma luce perfuſus vagos<br />
Intra Salutis orbitam immiſi gradus.<br />
<em>Pa.</em> Tene o Sodalis virulentis faucibus<br />
Luteridos Hydræ frater eripuit meus?<br />
<em>Bo.</em> Eripuit, & ſervavit. <em>Crat.</em> Illuxit Sacrum<br />
Mihi quoque fidei per Stanislaum jubar.<br />
Ille mea ſtygio corda ſubtraxit duci.<br />
<em>Pa.</em> Divine juvenis! Frater heu fruſtra innocens<br />
Proh quantus es, quàm fortis in puero Gygas!<br />
<em>Gor.</em> Quicumque fratris robur invictum tui<br />
Non penitus obſtupeſcit, in me lumina<br />
Defigat avidus. Ego venenatis dolis<br />
Tumidus, & arte Colchica in pueri caput<br />
Acheronta movi. Vicit Acherontem puer<br />
Intrepidus; & me ſcelere perculſum gravi,<br />
In mea ruentem funera, in ſtygios lacus,<br />
Fera provocantem fata reſtituit mihi,<br />
Cœloque peperit. Jamque Luteri horridam<br />
Deteſtor, auctus mente meliori, Luem.<br />
<em>Pa.</em> Nunc omnis in me vindicis Olympi ruat<br />
Fragor. Tonantis ira quid ſegnis jaces?<br />
Quin vile caput hoc turbine infeſto petis?<br />
Preme, percute, Feri; Non poteſt in me tuum<br />
Errare fulmen. Fratris hic peſtem vides.<br />
Egomet pudicum, ſobrium, mitem, pium<br />
Superis amicum, luce perfuſum ſacra,<br />
Intaminatum labe, prodigiis gravem<br />
Immitis, excors, durus, implacabilis<br />
Fratrem Tyrannus expuli. Aſſultus meos,<br />
Meos furores fugit. Heu quæ nunc vagus<br />
Deſerta luſtras loca peregrino pede?<br />
Ubi frater erras? forſan immanis fera<br />
Tuo cruore luſit. O luctus patris!<br />
O civium ſpes irrita! O matris dolor!<br />
O lux abacta patriæ! o fratris ſcelus!<br />
<em>Crat.</em> Fletus inanes amove, ac potius tuo<br />
Gratare fratri, vota qui cordi tenet.<br />
Non ille te, ſed gravibus effugit malis<br />
Mundum ſcatentem. Roma terrarum caput<br />
Juveni viarum eſt meta; nec honorum fame<br />
Stimulatus arces ille Romuleas petit;<br />
Sed amoris actus flamine. Ibi ſacros colet<br />
Jeſu penates Cantabri miles Ducis.<br />
<em>Pa.</em> Si vota cordis obtines frater, licet<br />
Tibi gratulari jure. Tu Cœlum rapis,<br />
Terram reliquis mihi; Sed affectus meos<br />
Ipſe quoque ad Aſtra transferam. Tecum juva<br />
Sociare corda. Tendere in Cęlum juvat.<br />
<em>Gor.</em> Portenta rerum mira! Perfidiam in fidem,<br />
Odium in amorem Numinis mutat manus.<br />
Hoſpitia ſubeunt noſtra concordi gradu<br />
Religio, Pietas, Pax, Fides, Pudor, Salus.<br />
Nos ergo tot cęleſtibus ovantes bonis<br />
Feſto colamus proſperum plauſu Diem,<br />
</p>

FINIS.


# Footnotes

<sup><a id="fn.1" href="#fnr.1">1</a></sup> (a) Patriarcha Jacobus Cœlo delabitur fratris molimina deſtructurus.

<sup><a id="fn.2" href="#fnr.2">2</a></sup> (a) Increpat Hæreticus filiorum ſegnitiem in cauſa Luterianæ religionis.

<sup><a id="fn.3" href="#fnr.3">3</a></sup> (a) Pater hæreticus hortatur ſilios, ut Stanislaum per Blanditias ad luterianam ſectam alliciant.

<sup><a id="fn.4" href="#fnr.4">4</a></sup> (b) Repugnant filii, & rei difficultatem oſtendunt.

<sup><a id="fn.5" href="#fnr.5">5</a></sup> (a) Pater hæreticus Catholicam fidem elevare conatur, & luterianam extollere.

<sup><a id="fn.6" href="#fnr.6">6</a></sup> (a) Laudat Luterum.

<sup><a id="fn.7" href="#fnr.7">7</a></sup> (b) Luteranorum opinio de imbecillitate operum, & unius fidei robore, & efficatia ad ſalutem animi acquirendam

<sup><a id="fn.8" href="#fnr.8">8</a></sup> (c) Oſtendit Pater hæreticus quanta ſit vis, & potentia voluptatis ad corda hominum utcumque ſortium emollienda, & filiis perſuadere conatur, ut Stanislaum, utpotè juvenem voluptati opportunum, ad illius proſecutionem impellant.

<sup><a id="fn.9" href="#fnr.9">9</a></sup> (a( Duo Juvenes patri aſſentiuntur, & operi ab eo juſſo ſe accingunt.

<sup><a id="fn.10" href="#fnr.10">10</a></sup> (a) Hæreticus parum fidens puerorum ingeniis convertit ſe ad opera magicæ artis, qua erat inſtructus.

<sup><a id="fn.11" href="#fnr.11">11</a></sup> (b) Virga magica tres ſormat in pavimento circulos.

<sup><a id="fn.12" href="#fnr.12">12</a></sup> (c) Ter virga percutit humum.

<sup><a id="fn.13" href="#fnr.13">13</a></sup> (a) Prodit ab inferis Chacodæmon decori Juvenis formam aſſimulans, ut erat juſſus à mago.

<sup><a id="fn.14" href="#fnr.14">14</a></sup> (b) Chacodemon ſuas vires jactabundus extollit.

<sup><a id="fn.15" href="#fnr.15">15</a></sup> (a) Exponit Magus quid fieri velit à Dæmone.

<sup><a id="fn.16" href="#fnr.16">16</a></sup> (b) Duorum fratrum mores diversi, & invicem oppoſiti per ipſorum verba exprimuntur.

<sup><a id="fn.17" href="#fnr.17">17</a></sup> (c) Deſcribitur autumnalis amȩnitas.

<sup><a id="fn.18" href="#fnr.18">18</a></sup> a) Ludi ſcenici deſcribuntur.

<sup><a id="fn.19" href="#fnr.19">19</a></sup> (b) Ad eos ludos Paulus vult proficiſci repugnante Stanislao, qui templa potius ipſis eundum eſſe contendit.

<sup><a id="fn.20" href="#fnr.20">20</a></sup> c) Increpatur Stanislaus à Paulo.

<sup><a id="fn.21" href="#fnr.21">21</a></sup> (d) Perstat sententia Stanislaui.

<sup><a id="fn.22" href="#fnr.22">22</a></sup> (a) Varia diſſidia inter fratres.

<sup><a id="fn.23" href="#fnr.23">23</a></sup> a) Paulus Spretis Phyletæ conſiliis, & relitto fratre pergit ad ludos.

<sup><a id="fn.24" href="#fnr.24">24</a></sup> (b) Eum ſequitur cuſtodiæ cauſa  Phyletes.

<sup><a id="fn.25" href="#fnr.25">25</a></sup> (c) Staniſlai affectus in Deum Servatorem.

<sup><a id="fn.26" href="#fnr.26">26</a></sup> (a) Duo fratres, Gormandi hæretici filii Stanislaum omnibus modis ad vitæ jucunditatem,  voluptatis uſuram hortantur.

<sup><a id="fn.27" href="#fnr.27">27</a></sup> Repugnat Stanislaus, & quam ſit noxia voluptas oſtendit.

<sup><a id="fn.28" href="#fnr.28">28</a></sup> (a) Exponuntur à Stanislao Chriſti Domina cruciatus.

<sup><a id="fn.29" href="#fnr.29">29</a></sup> (b) Luterus ſecumipſe pugnans oſtenditur.

<sup><a id="fn.30" href="#fnr.30">30</a></sup> (a) Prodit in ſcenam Chacodæmon ſub ſpeciè blandi et venuſti adoleſcentis, & ſuavi cantu, ac
mollibus verborum illecebris Stanislaum ad voluptatem conantur impellere.

<sup><a id="fn.31" href="#fnr.31">31</a></sup> (b) Duo fratres cantu dæmonis oblectati exiſtimant eſſe Angelum è Celo delapſum.

<sup><a id="fn.32" href="#fnr.32">32</a></sup> (c) Deteſtatur falſum juvenem Stanislaus, ejuſque voces eſſe virulentas & ſuadolas docet.

<sup><a id="fn.33" href="#fnr.33">33</a></sup> (a) Monet duos juvenes, ut caveant ab inſidiis fraudolenti Cantoris.

<sup><a id="fn.34" href="#fnr.34">34</a></sup> (b) Redit ad cantus illecebroſos muſicus avernalis.

<sup><a id="fn.35" href="#fnr.35">35</a></sup> (c) Boëmundus tartarei veteratoris vocibus blandis aſſentiens Stanislai pectus emollire conatur.

<sup><a id="fn.36" href="#fnr.36">36</a></sup> (a) Stanislai mira in pudore deſendendo conſtantia.

<sup><a id="fn.37" href="#fnr.37">37</a></sup> (b) Miſeratur infelicem duorum Juvenum ſortem.

<sup><a id="fn.38" href="#fnr.38">38</a></sup> (c) **corr. ex b NJ!** Pro illis efficaciter orat.

<sup><a id="fn.39" href="#fnr.39">39</a></sup> (d) **corr. ex c NJ!** Inter orandum alienatur à ſenſibus.

<sup><a id="fn.40" href="#fnr.40">40</a></sup> (e) **corr. ex d NJ!** Obstupeſcunt duo fratres Stanislaum conſpicati cœleſti lumine radiantem.

<sup><a id="fn.41" href="#fnr.41">41</a></sup> (f) **corr. ex e NJ!** Stanislaus poſt raptum mentis exurgens cognitum Deo revelante patefacit Chocodęmonem\*!\*, & cogit eum detegere fraudes, & finem ſibi propositum.

<sup><a id="fn.42" href="#fnr.42">42</a></sup> (g) **corr. ex f NJ!** Coactus Chacodęmon aperit suarum fraudum machinamenta.

<sup><a id="fn.43" href="#fnr.43">43</a></sup> (a) Fugatur à Stanislao.

<sup><a id="fn.44" href="#fnr.44">44</a></sup> (b) Duo fratres permoti prodigio patefacti ſugatique a Stanislao Chacodęmonis à Lutero deſciſcunt, & fidem catholicam amplectuntur.

<sup><a id="fn.45" href="#fnr.45">45</a></sup> (c) Ducuntur in Templum a Stanislao ad illic expiandas criminum ſordes.

<sup><a id="fn.46" href="#fnr.46">46</a></sup> (a) Incuſat Paulum Phyletes velut indocilem. & eſfrænum.

<sup><a id="fn.47" href="#fnr.47">47</a></sup> (b) Excuſat Paulum Gormandus, & conatur oſtendere, non eſſe conſentaneam ejus ætati morum ſeveritatem, & moderationem affectuum.

<sup><a id="fn.48" href="#fnr.48">48</a></sup> (c) Diſputat de variis ætatum propenſionibus, & hilaritatem, morumque licentiam propriam juvenum eſſe contendit, proinde Pauli juventuti multa indulgeri oportere.

<sup><a id="fn.49" href="#fnr.49">49</a></sup> (d) Opponit Phyletes Pauli moribus vitioſis Stanislai mores rectos, & ex virtute profectos; docetque vitia non eſſe tribuenda ætati. Sed voluntati.

<sup><a id="fn.50" href="#fnr.50">50</a></sup> (a) Stanislai virtutes & praæclara pietatis opera enarrat

<sup><a id="fn.51" href="#fnr.51">51</a></sup> (b) Improbat opera Stanislai Gormandus, quaſ ejus adoleſientia intempeſtiva. & conatur oſtendere periculoſum eſſe niti contra naturam.

<sup><a id="fn.52" href="#fnr.52">52</a></sup> (a) Gormandus in ſuam ſententiam Phyletam inducit, eique perſuadet, Stanislai mores ipſius ætati non eſſe opportunos.

<sup><a id="fn.53" href="#fnr.53">53</a></sup> (b) Phyletes Gormando ſeductus ſtatuit Stanislao adverſari, eumque ad fratris
mores perducere.

<sup><a id="fn.54" href="#fnr.54">54</a></sup> (a) Paulus interdicit Stanisſao uſum obſoletæ vestis, & ſalutares animo corporis cruciatus.

<sup><a id="fn.55" href="#fnr.55">55</a></sup> (b) Manſueta reſponſio Stanislai cum ſalubri admonitione.

<sup><a id="fn.56" href="#fnr.56">56</a></sup> (c) Paulus indigne ſerens, ſe admonitum eſſe à fratre juniori minatur ei plagas.

<sup><a id="fn.57" href="#fnr.57">57</a></sup> (d) Stanislaus ad verbera, & plagas ſe paratum oſtendit.

<sup><a id="fn.58" href="#fnr.58">58</a></sup> (a) Phyletes cum Paulo conſentiens conatur avertere Stanislaum à nimia morum ſeveritate, & adducere ad laxiorem vitam.

<sup><a id="fn.59" href="#fnr.59">59</a></sup> (b) Miratur Stanislaus mutatam eſſe Phyletæ mentem illumque quaſi à priſti no regendi more degenerem manſuetè reprehendit.

<sup><a id="fn.60" href="#fnr.60">60</a></sup> (c) Paulus attollit dexteram ut percutiat Stanislaum.

<sup><a id="fn.61" href="#fnr.61">61</a></sup> (a) Reprimitur à Phyleta

<sup><a id="fn.62" href="#fnr.62">62</a></sup> (b) Pater interrogat ſilios quomodo ſe geſſerint erga Stanislaum, & quem finem habuerint eorum conatus.

<sup><a id="fn.63" href="#fnr.63">63</a></sup> (c) Reſpondent filii, ſuum cum Stanislao congreſſum habuiſſe optimum & ſibi fauſtiſſimum exitum.

<sup><a id="fn.64" href="#fnr.64">64</a></sup> (d) Lætatur eo reſponſo pater, falsò exiſtimans, viciſſe filios.

<sup><a id="fn.65" href="#fnr.65">65</a></sup> (e) Affrmat Boëmundus, fidem, & pudorem Stanislai vinci non poſſe.

<sup><a id="fn.66" href="#fnr.66">66</a></sup> (a) Fatentur apertè duo fratres, ſe victos eſſe à Stanislao, & ab eo perductos ad Catholicam fidem.

<sup><a id="fn.67" href="#fnr.67">67</a></sup> (b) Aſſeverant ſe agnoscere, & venerari Romanum Pontificem, ceu verum Christi Vicarium.

<sup><a id="fn.68" href="#fnr.68">68</a></sup> (c) Perculſus eo nuncio Pater Hæreticus, dolet, & indignatur vehementiſſimè.

<sup><a id="fn.69" href="#fnr.69">69</a></sup> (d) Objurgat ſilios, velut  Patre degeneres, & ſuæ fidei deſertores.

<sup><a id="fn.70" href="#fnr.70">70</a></sup> (a) Cauſam reddit Boëmundus ſuæ ad Catholicam fidem concversionis, hanc autem eſſe dicit repulſas à Stanislao fraudes, & inſidias Cachodæmonis juvenili ſpecie personati, eumque detectum, & coactum redire ad inferos cum ignominia.

<sup><a id="fn.71" href="#fnr.71">71</a></sup> (b) Cratilli præclara, & plena pietate reſponſio.

<sup><a id="fn.72" href="#fnr.72">72</a></sup> (c) Contumeliose, & atrociter dictis ejicit à ſe filios.

<sup><a id="fn.73" href="#fnr.73">73</a></sup> (d) Gormandus videns, nil ſibi profuiſſe artes magicas atq; indigniſſimè ſerens se victum à Stanislao, & ſuos omnes conatus eluſos, in furias agitur.

<sup><a id="fn.74" href="#fnr.74">74</a></sup> (a) Doloris atque iracundię impotens ſtatuit mortem sibi conſciſcere.

<sup><a id="fn.75" href="#fnr.75">75</a></sup> (b) Superveniens Stanislaus animadvertit, Gormandum turbulentis animi motibus agitari.

<sup><a id="fn.76" href="#fnr.76">76</a></sup> (c) Decernit Gormandus pugionem in pectus adigere, & ſuam dextram hortatur, ut id facinus audeat.

<sup><a id="fn.77" href="#fnr.77">77</a></sup> (a) Reprimitur à Stanislao.

<sup><a id="fn.78" href="#fnr.78">78</a></sup> (b) Edit Gormandus cauſam doloris ipſum adigentis ad necem ſibi inferendam, & hanc eſſe ait ipſum Stanislaum eo, quod ſuos filios ad Romanam fidem traduxerit

<sup><a id="fn.79" href="#fnr.79">79</a></sup> (c) Oſtendit Stanislaus, filiorum ejus converſionem debere illi eſſe potius cauſam letitiæ quàm doloris, & mortis.

<sup><a id="fn.80" href="#fnr.80">80</a></sup> (d) Benignitate, & manſuetudine Stanislai incipit deliniri Gormandus.

<sup><a id="fn.81" href="#fnr.81">81</a></sup> (e) Fatetur quid contra cum fuerit machinatus, & quo modo ad evertendam ejus religionem, & caſtimoniam filios prius, deinde Cachodęmonem voluptatis inſtinctorem impulerit.

<sup><a id="fn.82" href="#fnr.82">82</a></sup> (a) Hortatur eum ad pœnitentiam Stanislaus.

<sup><a id="fn.83" href="#fnr.83">83</a></sup> (b) Resipiſcit omnino Gormandus, & Stanislai arbitrio ſe permittit.

<sup><a id="fn.84" href="#fnr.84">84</a></sup> (a) Exprimit Boëmundus ſingulare Beneſicium utrique fratrum collatum à Deo in iis traducendis opera Stanislai ad Catholicam fidem.

<sup><a id="fn.85" href="#fnr.85">85</a></sup> (b) Oſtendit Cratillus ſe ab irato ipſorum patre metuere Stanislao periculum, & perniciem

<sup><a id="fn.86" href="#fnr.86">86</a></sup> (c) Eximit eum fratri timorem Boemundus narrando, in proximo eſſe Staniſlai diſceſſum ex ea regione, & profectionem in Italiam, & Vrbem Romam.

<sup><a id="fn.87" href="#fnr.87">87</a></sup> (d) Siscitatur\*!\* Cratillus cauſam ejus propinqui disceſſus.

<sup><a id="fn.88" href="#fnr.88">88</a></sup> (e) Religioſus ordo Societatis Jeſu luculenter à Boëmundo deſcribitur

<sup><a id="fn.89" href="#fnr.89">89</a></sup> (f) Nomine Centabri\*!\* Ducis intelligit S. Ignatium de Loiola Societatis Jeſu Fundatorem.

<sup><a id="fn.90" href="#fnr.90">90</a></sup> (a) Narrat Stanislai Propoſitum eam Societatem ingrediendi, & ad hunc finem propediem Romam
eundi.

<sup><a id="fn.91" href="#fnr.91">91</a></sup> (b) Hortatur fratrem ad relinquendas mundi vanitates, & Stanislai veſtigiis inhærendum.

<sup><a id="fn.92" href="#fnr.92">92</a></sup> (c) Boëmundi modeſta responſio.

<sup><a id="fn.93" href="#fnr.93">93</a></sup> (a) Deſcribitur ſacraæ confeſſionis auditor, & abſolutio sacramentalis.

<sup><a id="fn.94" href="#fnr.94">94</a></sup> (b) Laudatur à Nicandro Stanislaus.

<sup><a id="fn.95" href="#fnr.95">95</a></sup> (c) Stanislaus indignum ſe laudibus putans submiſſe ſimul, & officiosè ireſpondet\*!\*.

<sup><a id="fn.96" href="#fnr.96">96</a></sup> (d) Exponit Nicandro quid animo voluat; & quàm ipſi sordeat Mundus, oſtendit

<sup><a id="fn.97" href="#fnr.97">97</a></sup> (e) Enumerat, & deſcribit vitia quibus Orbis terrarum abundat.

<sup><a id="fn.98" href="#fnr.98">98</a></sup> (a) Reſpondet Nicander, poſſe etiam inter vitia ſervari virtutem.

<sup><a id="fn.99" href="#fnr.99">99</a></sup> (b) Subjicit Stanislaus, id eſſe valdè diffcilè, & mentis integritatem non eſſe tot periculis objiciendam.

<sup><a id="fn.100" href="#fnr.100">100</a></sup> (c) Adhæret Stanislai Sententiæ Nicander, eamque confirmat.

<sup><a id="fn.101" href="#fnr.101">101</a></sup> (a) Petit à Nicandro Stanislaus quem ſtatum maximè idoneum cenſeat ad ſalutem animi in tuto collocandam, & multa merita conſequenda.

<sup><a id="fn.102" href="#fnr.102">102</a></sup> (b) Deſcribitur ſtatus feliciſſimus hominis , qui contemptis terreſtribus bonis ad Cœleſtia ſemper aſpiret, & Deo viriliter ſerviat.

<sup><a id="fn.103" href="#fnr.103">103</a></sup> (c) Exponit Stanislaus ſuum deſiderium, & propoſitum ingrediendi Sociitatem\*!\* Jeſu.

<sup><a id="fn.104" href="#fnr.104">104</a></sup> (d) Cauſam aperit cur S. Ignatius ordini religioſo a ſe inſtituto Societatis Jeſu nomen indiderit.

<sup><a id="fn.105" href="#fnr.105">105</a></sup> (a) Confirmatur à Nicandro in eo propoſito Stanislaus, & incitatur ad id alacriter exequendum.

<sup><a id="fn.106" href="#fnr.106">106</a></sup> (b) Donat illi Nicander velut suæ benevolentiæ pignus ſimulacrum Chriſti cruci affixi

<sup><a id="fn.107" href="#fnr.107">107</a></sup> (c) Stanislai affectus erga id ſimulacrum.

<sup><a id="fn.108" href="#fnr.108">108</a></sup> (d) Stanislaus veniam diſcedendi blandè petit à Fratre.

<sup><a id="fn.109" href="#fnr.109">109</a></sup> (a) Veniam fugę largitur Paulus & iratus urget diſceſſum.

<sup><a id="fn.110" href="#fnr.110">110</a></sup> (b) Varios animi motus in Stanislaum Paulus expertus duritiem erga illum ſuam damnàt.

<sup><a id="fn.111" href="#fnr.111">111</a></sup> (a) Arma afflictando corpori à Stanislao adhibita prodit Philetes Fratri

<sup><a id="fn.112" href="#fnr.112">112</a></sup> (b) Redit Paulus ad veteres iras, & illa dolorum instrumenta diſcerpit.

<sup><a id="fn.113" href="#fnr.113">113</a></sup> (c) Initum à Stanislao fugæ conilium intercipere ſtatuunt.

<sup><a id="fn.114" href="#fnr.114">114</a></sup> (d) Fugientis affectus .

<sup><a id="fn.115" href="#fnr.115">115</a></sup> (a) Opem ſuga, & præſidium à Divino Verbo sibi præcatur.

<sup><a id="fn.116" href="#fnr.116">116</a></sup> (b) Deiparam quoque conciliare votis tuis\*!\* ſtudet.

<sup><a id="fn.117" href="#fnr.117">117</a></sup> (a) Aperit natis genitor ſuſceptam à ſe ſaniorem mentem, Vitamque anteactam execratur.
